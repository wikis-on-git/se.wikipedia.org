[[File:MotherTeresa 094.jpg|thumb|right|250px|Eadni Teresa jagis 1994]]
{{Commonscat|Mother Teresa}}

'''Eadni Teresa''', rivttes namain '''Agnes Gonxha Bojaxhiu''', katolihkalaš girku mielde '''Teresa Calcuttalaš'''<ref>{{Neahttagáldu | Čálli= | Namma = Autuas Teresa Kalkuttalainen 26.8.1910 - 5.9.1997 | Čujuhus= http://www.catholic.fi/kirkko/teresakalkuttalainen.htm | Beaivemearri= | Olggosaddi= Missionaries of Charity (Ráhkisvuođa miššuvdnaoappážat) | Referánsabeaivi= | Giella = suomagillii}}</ref> ([[borgemánu 26.]] b. 1910 [[Skopje]], [[Osmana váldegoddi]] – [[čakčamánu 5.]] b. 1997 [[Calcutta]], [[Intia]]) lei máilmmi beakkán romákatolalaš nonná, etnihkalaš duogážis Makedonia [[Albánia|albánialaš]]. Son vuođđudii ''Ráhkisvuođa miššuvdnaoappážat'' –nammasaš njuolggaduslávdegotti , man barggu birra Calcutta geafes olbmuid siste raporterejuvvui viidásit.

Eadni Teresa oaččui eatnatlohkosaš fuomášančájáhusaid barggustis, ja sutnje mieđihuvvui Nobela ráfibálkkašupmi jagi 1979. Jagi 2003 katolihkalaš girku celkkii eadni Teresa ávdugassan.  Jagi 2007 celkojuvvojedje priváhtareivvet, main áŧestuvvon eadni Teresa čálii, ahte son ii dovdan Ipmila luhtteorruma.

=== Árra eallima áigodagat ===

Eadni Teresa riegádii katolihkalaš albánialaš bearrašii  Skopjes, Makedonia eanagottis (dáláš [[Makedonia dásseváldi]]), dološ Osmanaid váldegottis 26. borgemánu 1910. Gástadilálašvuođas, mii dollojuvvui čuovvovaš beaivvi, son oaččui nama Agnes Gonxha Bojaxhiu.

Eadni Teresa ieš ii hállán menddo dávjá mánnávuođastis. Sivvan dasa daddjojuvvui dat, ahte son ii jur ollenge háliidan deattuhit iežas. Eadni Teresa árra eallimis lea dieđus unnán, ja ovdamearkka dihte su riegádanáigige lea almmuhuvvon dávjá boastut. Máŋga iešguđetlágán gáldu, juoba eadni Teresa iežas njuolggaduslávdegotti nammagirji, máinnašit riegádanbeaivin borgemánu 27. beaivvi, vaikke duohtavuođa mielde dat lei gástabeaivi ja eadni Teresa lei riegádan ovddit beaivvi. Goittotge dalle, go eadni Teresa mieđihii hállat su árra jagiin, son muitalii, ahte su eallin lei leamaš harmonalaš. Son deattuhii “čihkosis ellojuvvon, dábálaš eallima” mearkkašumi ja veardidii dan Jesusa golmmalogijahkásaš jávohisvuhtii ovdal su dábálaš doaimma álggaheami.

Eadni Teresa mánnávuođa jagit ledje politihkalaččat stáđismeahttun áigi, dasgo su riegádanjagis 1910 álggii Albánia vuosttás álbmotloktaneapmi. Jagi 1912 álggii vuosttaš Balkana soahti, ja 28. skábmamánu 1912 Albánia celkojuvvui iešmearrideaddjin. Bearraša áhčči Nikola Bojaxhiu doarjjui Albánia iehčanasvuođa, ja oassálasttii maŋŋelis vuosttaš máilmmisoađi maŋŋil dahkkojuvvon plánaide, maid ulbmilin lei čatnat albánialaš majoritehtalaš Kosovoi oassin Albánia. Jagi 1919 son mátkkoštiige politihkalaš čoahkkimii, mii dollojuvvui Belgradas, ja gos son máhcai nu buohccin, ahte lei lahka jámi, ja jámii njealljelogivihtta –jahkásažžan. Loahpalaš jápminsiva ii váldojuvvon geaži, vaikke oassi su oapmahaččain ja doaktáriin lei dan mielas, ahte son lei mirkkohuvvon politihkalaš áššiid dihte.

Eadni Teresa bearaš lei hui kristtalaš. Ollesolmmožin eadni Teresa jievžžadiige dávjá jurdda: “ Bearaš, mii rohkadallá, bissu čoahkis.” Bojaxhiu sohka lei leamaš katolihkalaš juo sohkabuolvvaid čađa, ja osku oidnui čielgasit maiddái bearraša eallimis: sii dolle juohke eahkeda rohkadallan bottu ovttas ja oassálastte baikkalaččat katolihkalaš girku doaimmaide. Katolihkalaš Bojaxhiu bearaš gullui minoritehtii, danin go Serbias stuorra oassi olbmuin ledje ortodoksat. Albánias fas váldooassi olbmuin ledje dán áiggi mielde muslimat, ja katolalaččaid ossodat populašuvnnas lei vuollel logi proseantta. Dat katolalaččat dolle váldotempelin skopjelaš girku, man doibmii maiddái eadni Teresa bearaš oassálasttii.

===Vuoiŋŋalaš bovdejupmi===
 
Eadni Teresas lei leamaš juo nuorran miella doaibmat girku doaimmas, ja juo guovttenuppelotjahkásažžan sus orui, ahte son lea ožžon bovdejumi vuoiŋŋalaš eallima varas. Son ieš logai, ahte dat ii lean makkárge badjelunddolaš dahje profehtalaš oainnáhus. Maŋŋelis son maid celkkii: “ Dat lea priváhta ášši. Dat ii lean oainnáhus. In leat goassige oainnán oainnáhusaid. “

Bearraša eadni lei goittotge fuolas  nieiddas dearvvašvuođadilis, dasgo eadni Teresas ledje  heajos geahppát ja kronihkalaš gosahat. Guđa jagi áiggi eadni Teresa smiehtai  bovdejumistis, ja su ieža sániid mielde son muhtumin eahpidii dan. Son fuomášii  bovdejumis Čáhppes Vári tempelis, mii lei lahka Skopje ja doppe son rohkadalai Letnice Madonna kapeallas. Eahpádusaidasas son oaččui veahki báikkálaš jesuihttabáhpas, gii oahpistii nuorra olbmuid sihke vuoiŋŋalaš ja dieđalaš áššiin. Sus eadni Teresa oaččui maid gullat jesuihttaid  vuolggahusbarggus ja poava Pius XI čállosiin, main lea leamaš váikkuhus dasa, ahte olbmot leat álgán beroštuvvat vuolggahusbarggus.    Eadni Teresa lei áiggun vuolgit buorredagolašvuođabargui Afrihkkái, muhto reivvet, maid ledje vuolggahusbargu bargit čállán Indias, oaččui eadni Teresa nuppelágán jurdagiidda.   Vaikke vuoiŋŋalaš eallin lei dehálaš nuorra eadni Teresai, sus ledje earálágánge bargoplánat.  Son ovdamearkka dihte niegadii musihkkara dahje čálli ámmáha, ja su guokte artihkkala almmustahttojuvvojedje báikkálaš aviissas.   Su eallingeardi čálli Kathryn Spink lea maiddái fuomášahttán, ahte go eadni Teresa lei hui eahccin su mánnávuođa bearrašii, son sáhtii maiddái  niegadit iežas bearraša ja mánáid.  Maŋŋelis,  golggotmánus jagi 1981, eadni Teresa vástidii austrálialaš doaimmaheaddji jearaldahkii  dan birra, ahte leigo son goassige hálidan iežas máná: “ Lunddolaččat, lunddolaččat, dieđusge. Mii gártat addit oaffara. Dat lea min skeaŋka Ipmilii.”  
Maŋŋelis  eadni Teresa muitalii, ahte su ruoktu lei leamaš lihkolaš, iige dat, ahte sus bođii nonná, lean álki. Son vulggii ruovttus 18-jahkasažžan, manai katolihkalaš girkui ja searvvai Dublinis oappáide, geat doibme  Loretos, iige son šat deaivvadan eatnis iige oappás. 

===Indias===

Dublinis eadni Teresa orui dušše guokte vahkku. Duon áiggi son oahpahalai eŋgelasgiela, maid son ii máhttán vel ollege. Vuoiŋŋalaš oahpahusa son oččošii eŋgelasgillii.

Juovlamánus jagi 1928 eadni Teresa vulggii borjjastit India guvlui. Mátkkis son válljii ođđa nama Teresa. Gázzi, mii lei mannamin Indiai, orui juovllaid áiggi dámppas. Eatni Teresa buot stuorámus moraš ,mátkereivve mielde, lei dat, ahte dámppas ii lean katolihkalaš páhpa, gii livččii sáhtán doaimmahit meassu. Páhpa bođii fárrui maŋŋelis Colombos.

Go dámpa finai eatnamis Madradis (dán áiggi Chennai), eadni Teresa oaččui guoskkahusa  geafesvuhtii ja heahtái , mat gávpogis ledje. Vaikke son leige oaidnán geafesvuođa juo Skopjes, eadni Teresa hirpmástuvai garrasit Madrasa dilis ja čálii:

:“ Máŋga bearraša orru gáhtain, gávpoga muvrraid siste, dávjá guovdu olmmošjoavkkuid, geat johtet meattá. Ijatbeaivái sii orrot olgun báljes almmi vuolde, dakkár láhtteránuid alde, mat leat ráhkaduvvon stuorra pálbmamuora lasttaiguin – dahje dávjá dušše beare eana vuolde. Sii buot leat measta álás, eanemustá lissa alinbivttas badjelis... Go vácciimet miehtá gáhta, gárttaimet mannat meaddil bearraša, mii lei čohkiidan jábmi fuolkki  birra. Son lei limškkiide gissojuvvon ja fiskes rásit ledje gilvojuvvon su ala. Váinni muođuide  ledje málejuvvon ivdnái ráiddut . Dat lei issoras oainnus. Juos min álbmot gárttašii oaidnit dákkára, visot heaittihivčče váidalit vuostegieđageavvamiiddiset ja giittášeiddet Ipmila, gii ná badjelmeari  sin lea sivdnidan.”

Indiai eadni Teresa jovddii jagi 1929. Noviisaáiggis,  oabbá Teresan, son álggahii badjel guovtti kilomehtera allodagas Himalajas, mii lei Darjeeling gávpogis. Seamma áiggi oabbá Marie Therese, gii barggai Indias, muittašii oappá Teresa “stuorra mánnán, gii lei somá olggosoaidnit ja fihtolaš, dievva duhkoraddanmiela”.    Dan lassin son muitalii: “ Son ii duoid beivviid áiggi máhttán eŋgelasgiela bures, muhto  hirbmat jođánit son  ohppii dan lasi. Son lei álo maiddái garas bargat bargguid. Hirbmat garra bargguid. Juo nuorra nonnán son lei hui liekkus ja ustitlaš.

Eadni Teresa attii vuosttaš, dalle vel gaskaboddasaččat, nonnálobiid miessemánu 24. beaivvi jagi 1931. Dan maŋŋá son álggahii oahpahusbarggu Koreto kloasttarskuvlas, mii lei Darjeelingis  ja man lassin son barggai oanehis áiggi maiddái buohccestašuvnnas ja veahkehii dikšunbargoveaga. Duon áiggi son gárttai guoskkahussii geafes ja buohcci olbmuiguin. 

Eadni Teresa barggai measta guoktelogi jagi oahpaheaddjin Calcuttas nonnákloastara skuvlas.  Son oahpahii álggus eanadieđu ja maŋŋit historjjá, vaikke sus váilui hámálaš gelbbolašvuođa guktuin ávdnasiin.  Oahpahettiinis Bassi Maria logahagas, mas vuosttaš oahpahusgiella lei bengal-  ja nubbi eŋgelašgiella, eadni Teresa oaččui gohčodannama “Bengala Teresa”. Oahpahussajit ledje hirbmat fuones dilis, ja dan báikki oaidnán, mas oahppit ođđe ja borre, eadni Teresa govahalai dan ja logai, ahte duot báiki lea “dievva áŧestusa” ja lea veadjemeahttun oaidnit  bahát geafesvuođa. Seamma báikkis oahppit gohčodišgohte eadni Teresa vuosttaš háve “Ma”, Eadni.

Miessemánu 24. beaivvi jagi 1937 eadni Teresa attii eallinagi nonnálobi, man maŋŋá son ii šat gohčoduvvon oabbán, muhto eadni Teresan.

Nubbi máilmmisoahti heajudii Calcutta ja India diliid ovddežis. Stuorra-Británnia mielde Indiage šattai soahtái, mas bođii nealggiheahti jagi 1943. Miljovdna olbmo jápme, ja issoras báhtareaddjijoavkkut geahččaledje gávdnat vugiid,mainna birgejit dakkár gávpogiin nugo Calcutta lei. Seamma áiggi eadni Teresas bođii mauretánialaš nonná čuovvu ja seammás Bassi Anna Nieiddat -nammasaš servoša jođiheaddji. Sutnje addojuvvui mearrádus, man mielde oahpahus fertii joatkašuvvat seamma láhkái go ovdalge fuolatkeahttá nuppástuvvan dilis. Eadni Teresa čálii fargga eadnásis ja muitalii ođđa sajistis, masa su eadni vástidii: “Ráhkes mánná, ale vajálduhtte, ahte leat vuolggán Indiai geafes olbmuid dihte.”   

===Ođđa bovdehus===

Čakčamánu 10. beaivvi jagi 1946 eadni Teresa oaččui ieža sániid mielde ” bovdehusa bovdehusa siste”  togas, dalle go lei mannamin Darjeelingii. Son ii jur ollenge hállan vásáhusas, maid son lea ožžon su eallima áiggi, muhto ovtta jearahallamis son celkkii: ”Mun fertii guođđit kloastara ja veahkehit geafes olbmuid,  nu ahte ealán sin gaskkas.  Dat lei mearrádus. Juos in livččen jeagadan dan, mu osku livččii moallanan”. 

Easkka  jagi 1948 eadni Teresa oaččui lobi vuolgit kloasttaras ja mannat ássat buot geafimus olbmuid gaskii. Dat lei eahpedábálaš, dasgo ovdamearkka dihte Láđisvuođa oappát ja Bassi Anna Nieiddat doibme eanaš dušše ieža kloastariin, buohcceviesuin ja apotehkain ja daid lagasvuođas. Viimmat eadni oaččui vástádusa ohcamuššii, maid son lei sadden kardinálii, mas mieđihuvvui lobi eallit kloastara olggobealde. Eadni Teresa oaččui lobi ovtta jahkái, goas son ii šat lean Loreta nonná. Dán dilálašvuođas eadni Teresa muitalii maŋŋelis:

:“Vuolgin Loretos lea leamaš mu buot stuorámus oaffaruššan , ja buot váddáseamos ášši, masa lean goassige šaddan.  Dat leai váddásut go mu iežan bearraša ja ruovttuguovllu guođđin, dalle go sirdásin vuoiŋŋalaš eallimii. Loreto, mu vuoiŋŋalaš skuvlejupmi ja mu bargu doppe, mearkkašedje munnje visot.”

Eadni Teresa oahpahišgođii mánáid, ja fargga son oaččui čuovvuid, main joavkkus ledje ovddeš nonnáid skuvllaid oahppit. Jagi 1950 poava dovddastii ''Ráhkisvuođa miššuvdnaoappážiid'' virggálaš njuolggaduslávdegoddin. 

Jagi 1952 Calcuttai vuođđuduvvui vuosttaš dikšoruoktu geafes olbmuide. ''Ráhkisvuođa miššuvdnaoappážat'' šaddet beakkánan das, ahte sii dárbu mielde vaikke gurbo dikšoruktoseaset olbmuid, geat ledje hilgojuvvon gáhtii ja geat ledje juo menddo hedjosat  vázzit. Jagi 1963 eadni Teresa vuođđudii njuolggaduslávdegotti, mii lei oaivvilduvvon almmáiolbmuide, ''Ráhkisvuođa miššuvdnavieljažat''.  Dikšunruovttudoaibma álggii viidánit johtilit Calcutta olggobeallái ja logijagi 1960 beallemuttus India olggobeallái. Ráhkisvuođa miššuvdnaoappážat ožžo vehkkiid ja doarjuid birra máilmmi.

 
===Máilmmiviidosaš beakkálmasvuohta===


Modearna joavkodieđihangaskoamit ledje dehálaččat eadni Teresa bargui, dasgo daid bokte son dovdojuvvui ja fuomášahttojuvvui máilmmiviidosaččat. Leage árvaluvvon, ahte joavkodieđihangaskomiid haga su bargu livččii ollen dušše beare Indiai ja gárggiiduvvon mihá hihtáseappot go duođai geavai.

Vuosttaš mearkkašahtti dieđihangaskaoapmi, mii beroštišgođii eadni Teresas, lei calcuttalaš baikkalaš aviisa The Statesman. Dán maŋŋá maiddái nubbi njunušbeaiveaviisa, Amrita Bazar Patrika čuovvugođii su doaimmaid. India olggobealde árvvus adnojuvvon bláđđi Times fuomášii eadni Teresa barggu. Dat almmustahtii sus máŋgga govuhuvvon artihkkaliid. Jagi 1975 eadni Teresa govva almmustahttojuvvui The Illustrated Week –bláđi bearbmasiiddus. Dáhpáhus lei hui dehálaš danin go, gažaldagas lei buot bivnnuheamos bláđđi gaska- ja badjeluohkáid gaskkas. Njunušdoaimmaheaddji Kushwant Singh buvttii ovdan eadni Teresa doaimmaid hui buorre čuovggas, ja moatti mánu maŋŋelis eadni Teresa ieš kommenterii čállosa váikkuhusaid:

“ Mr. Kushwant Singh artihkal lea rievdan olbmuid jurddašanvuogi mu guovdu. Fuomášan čielggašit erohusa: dalle go mii máinnašuvvojit, eahpeoskkut ja imašteamit eai šat šadde. Buot olbmot čájehit árkkálmastinvuođa ja árvvu. Dat lea duođai somá.”
Jagi 1970 eadni Teresa šattai riikkaidgaskasaččat beakkánan, masa váikkuhii jagi 1996 BBC buvttihuvvon dokumeantafilbma Something Beatiful for God ja seammanammasaš girji jagi 1971. Filmmas eadni Teresa vástádalai ovdalgihtii plánejuvvon gažaldagaide ja hálai ollu Ipmila birra. Geahččit váikkuhuvvojedje eadni Teresa barggus TV- ovdanloaiddasteami dihte nu, ahte sii skeŋke ollu ruđa ja dan lassin Eadni Teresa oaččui ain eambbo beakkálmasvuođa.

Riikkaidgaskasaš beakkálmasvuohta attii eadni Teresai vejolašvuođa sirdit jurdagiiddis ja ulbmiliiddis máŋgga olbmuide. Máilmmiviidosaš beakkálmasvuođa olmmožin son deaivvadii máŋggaid stáhtaid dehálaš njunušolbmuid, dego ovdamearkka dihte Amerihká presideantta. Dan lassin ovdamearkka dihte poava doarjališgođii su.

===Eadni Teresa eallinfilosofiija===

Kathryn Spink lea dahkan eadni Teresas  áidna eallingearddi, maid eadni Teresa ieš lea dohkkehan. Dan mielde eadni Teresa ii hálidan, ahte son loktojuvvošii eará olbmuid bajábeallái. Son balai das, ahte olbmot rámidivčče su dušše dan dihte, ahte sii luomusmuvašedje ieža  ovdasvástádusain. “Bassivuohta ii leat dušše moadde hárve olbmuid ovdavuoigatvuohta. Dat lea du seamma bures go mu geatnegasvuohta”.  Son lea maid dadjan, ahte “máilmmis leat geafes olbmot dan dihte, ahte mun ja don ean leat addán doarvái”
Eadni Teresa eallinfilosofiija lei Kathryn Spink mielde dakkár, ahte eallin lea hui illudahtti ja gudnis adnojuvvon. Badjel čiežalogijahkásažžan son ieš divttistii su eallinfilosofiija čuovvovaš celkiide:

* Eallin lea dilálašvuohta, ane dan ávkin
* Eallin lea čáppodat,  geahča dan bajás
* Eallin lea ávdugasvuohta, smáhke dan
* Eallin lea niehku, daga dan duohtan
* Eallin lea hástalus, deaivva dan
* Eallin lea geatnegasvuohta, deavdde dan
* Eallin lea speallu, čuovu mielde
* Eallin lea divrras, várjal dan
* Eallin lea rikkisvuohta, seaillut dan
* Eallin lea ráhkisvuohta, illut das
* Eallin lea lohpi, daga dan duohtan 
* Eallin lea moraš, vuoitte dan
* Eallin lea lávlu, lávllo dan
* Eallin lea dáistaleapmi, mieđit dasa
* Eallin lea moraščájálmas, oainne dan
* Eallin lea fearrán, duosttastuva mielde
* Eallin lea lihkku, váldde dan gitta
* Eallin lea menddo divrras, ale duššat dan
* Eallin lea eallin, čuola dan

Eadni Teresa lea dadjan, ahte “eallin lea buot divraseamos skeaŋkka, maid Ipmil lea addán”. Dan lassin son muitalii:” Juohke olmmoš lea munnje Kristus, ja dasgo lea dušše okta Kristus, dat olmmoš, geainna guđege bottus deaivvadan, lea munnje áidna olmmoš máilmmis”.

Eadni Teresa ideologiijai gulle maiddái abortta ja náittosearuid  vuostálastin. Dalle go son lei jagi 1992 Irlánddas hállamin, son logai:” Dahkot garra mearrádusa, ahte ii oktage mánná dán čáppa Irlánda riikkas livčče ii-doaivvuhuvvon... Loahpahehkot Niidii, gii ráhkista Irlándda nu ollu, ahte dán riikkas ii šat dahkkojuvvoše ii oktage aborta...Loahpahehkot, ahte dáppe ii šat dáhpáhuvaše ii oktage náittosearru.

Eadni Teresa anii árvvus maiddái ráfi, ja son earret eará háliidii ávžžuhit USA presideantta George H. Bush ja Irak jođiheaddji Saddam Hussein, ahte Persialuovtta soahti garvejuvvošedje. Son čálii sudnuide reivvestis:

:“ Buorre presideanttat George Bush ja Saddam Hussei, jorggihan dudno beallái ganjalduvvon čalmmiiguin ja Ipmila ráhkisvuohta váimmustan ja doarjalan dakkár geafes olbmuid beales, geat gefojit, juos soahti álgá, mas mii buot ballat hirbmadit. Bivddán Dudno olles váimmuinan, ahte doai rahčabeahtti Ipmila ráfi ja gaskasaš soahpamuša  beales.

=== Čiekŋalis oskkukriisa===
 
Jagi 2007 almmustahttojuvvui girji, mii muitalii eadni Teresa áŧestusaid ja eahpádusaid birra  ”Mother Teresa: Come Be My Light” (sámegillii: Eadni Teresa: ''Boađe čuovganan''). Girji doallá sisttis reivviid, mat leat 66 jagi áiggi čállojuvvon rihpaáhčiide ja ovdaolbmuide. Eadni Teresa bargu, masa gievrras oskkolaš vásáhusat su movttiidahtte, álggii logijagi 1940 Calcuttas. Muhtun bottus son vásihii, ahte Kristus ieš gohčui su bálvalit buot geafimus olbmuid gaskkas.

Dan maŋŋá go eadni Teresa álggii bargat geafes olbmuiguin, su oskkueallin nuppástuvai. Oskkolaš vásáhusat nohke ja Ipmila sadjái bođii dušše jaskesvuohta. Reivviinis son čálii “goikkisvuođas, sevdnjesvuođas, guorusvuođas ja gillámušas”, mat ledje su siste. Son veardidii su vásáhusa helvehii, ja muhtumin son eahpidii almmi ja juoba Ipmila eksisteanssa. Eadni Teresa lei diđolaš das, ahte almmolaš ja siskkáldas persovdnagovva ledje ruossalassii. Son čálii, ahte modji lei máska, mii gokčá visot.                  
 







      


==Gáldut==
<references />

[[Category:Nobel ráfibálkkašumi vuoitit]]

[[af:Moeder Teresa]]
[[ar:الأم تريزا]]
[[roa-rup:Dada Thereza]]
[[az:Tereza Ana]]
[[id:Bunda Teresa]]
[[ms:Agnes Gonxha Bojaxhiu]]
[[bn:মাদার টেরিজা]]
[[zh-min-nan:Teresa Siu-lú]]
[[be:Маці Тэрэза]]
[[be-x-old:Маці Тэрэза]]
[[bs:Majka Tereza]]
[[bg:Майка Тереза]]
[[ca:Teresa de Calcuta]]
[[cs:Matka Tereza]]
[[cbk-zam:Madre Teresa]]
[[cy:Y Fam Teresa]]
[[da:Moder Teresa]]
[[de:Mutter Teresa]]
[[et:Ema Teresa]]
[[el:Μητέρα Τερέζα]]
[[en:Mother Teresa]]
[[es:Teresa de Calcuta]]
[[eo:Patrino Teresa]]
[[eu:Teresa Kalkutakoa]]
[[fa:مادر ترزا]]
[[hif:Mother Teresa]]
[[fo:Móður Teresa]]
[[fr:Mère Teresa]]
[[fy:Mem Teresa]]
[[ga:Máthair Treasa]]
[[gl:Teresa de Calcuta]]
[[gan:德蘭修女]]
[[gu:મધર ટેરેસા]]
[[ko:테레사 수녀]]
[[hy:Մայր Թերեզա]]
[[hi:मदर टेरेसा]]
[[hr:Majka Terezija]]
[[is:Móðir Teresa]]
[[it:Madre Teresa di Calcutta]]
[[he:האם תרזה]]
[[kn:ಮದರ್‌ ತೆರೇಸಾ]]
[[ka:დედა ტერეზა]]
[[sw:Mama Teresa]]
[[ku:Mader Teresa]]
[[la:Mater Teresa]]
[[lv:Māte Terēze]]
[[lb:Mutter Teresa]]
[[lt:Motina Teresė]]
[[lmo:Mader Teresa]]
[[hu:Kalkuttai Boldog Teréz]]
[[mk:Мајка Тереза]]
[[ml:മദര്‍ തെരേസ]]
[[mr:मदर तेरेसा]]
[[arz:الام تيريزا]]
[[mwl:Madre Teresa de Calcutá]]
[[mn:Тереза эх]]
[[nl:Moeder Teresa]]
[[ja:マザー・テレサ]]
[[no:Moder Teresa]]
[[nn:Mor Teresa]]
[[pnb:مدر ٹریزا]]
[[km:អ្នកម្តាយ តេរេសា​ (Mother Teresa)]]
[[pl:Matka Teresa z Kalkuty]]
[[pt:Madre Teresa de Calcutá]]
[[ro:Maica Tereza]]
[[qu:Mama Tirisa Kolkatamanta]]
[[ru:Мать Тереза]]
[[sa:मदर टेरेसा]]
[[sq:Nënë Tereza]]
[[simple:Mother Teresa]]
[[sk:Matka Tereza]]
[[sl:Mati Tereza]]
[[sr:Мајка Тереза]]
[[sh:Majka Tereza]]
[[sv:Moder Teresa]]
[[tl:Inang Teresa]]
[[ta:அன்னை தெரேசா]]
[[te:మదర్ థెరీసా]]
[[th:แม่ชีเทเรซา]]
[[vi:Mẹ Teresa]]
[[tr:Rahibe Teresa]]
[[uk:Мати Тереза]]
[[ur:مدر ٹریسا]]
[[vec:Madre Teresa de Calcuta]]
[[war:Iroy Teresa]]
[[yo:Màmá Tèrésà]]
[[zh-yue:德蘭修女]]
[[bat-smg:Muotėna Teresė]]
[[zh:德蕾莎修女]]
