== Eadni Teresa ==
Eadni Teresa, rivttes namain Agnes Gonxha Bojaxhiu, katolihkalaš girku mielde Teresa Kalkuttalaš (26. borgemánu 1910 Skopje, Osmana váldegoddi – 5. čakčamánu 1997 Kalkutta, Intia) lei máilmmi beakkán romákatolalaš nonná, etnihkalaš duogážis Makedonia albánialaš. Son vuođđudii ''Ráhkisvuođa miššuvdnaoappážat'' –nammasaš njuolggaduslávdegotti , man barggu birra   Kalkutta geafes olbmuid olis raporterejuvvui viidásit.

Eadni Teresa oaččui eatnatlohkosaš fuomášančájáhusaid barggustis, ja sutnje mieđihuvvui Nobela ráfibálkkašumi jagi 1979. Jagi 2003 katolihkalaš girku celkkii eatni Teresa ávdugassan.  Jagi 2007 celkojuvvojedje priváhtareivvet, main áŧestuvvon eadni Teresa čálii, ahte son ii dovdan Ipmila luhtteorruma.

=== Árra eallima áigodagat ===

Eadni Teresa riegádii katolihkalaš albánialaš bearrašii  Skopjes, Makedonia eanagottis (dáláš Makedonia dásseváldi), dološ Osmanaid váldegottis 26. borgemánu 1910. Gástadilálašvuođas, mii dollojuvvui čuovvovaš beaivvi, son oaččui nama Agnes Gonxha Bojaxhiu.
