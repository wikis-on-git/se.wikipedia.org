'''Bjørnøya''' lea okta [[Norga|norgga]] [[sullot|suolu]] mii lea 178 km2 Barentsábis, veaháš lulábealde Spitsebergena. Suolu lea oassi Svalbárddas. Dat lea [[Nederlánda|Nederlándda]] Willem Barents gii fuomášii dan sullo [[1596]]:s. Go ledje gáddái jođus, su olbmot deive ovtta [[jiekŋaguovža|jiekŋaguovžža]] mii lei vuodjame, ja danne adde sullui dán nama (Guovžasuolu) (Nederlándda gillii: Beeren Eiland).

==Historjá==
1600- ja 1800-loguin bivde Bjørnøyas ja eará báikkiin Árktalaš guovlluin hvalrossaid nu garrasit ahte nohke. Ollu bivdit galbmojedje dahje nelgo jámas. Maŋŋel leat hávddiid dutkamat čájehan ahte lea ollu veahkaválddálašvuohta leamašan bivdimiin.
Leat maiddái jiekŋaguovžžaid bivdán. Dasalassin leat leamašan norgga ja ruošša fállábivdu ja njuorjobivdu mearraguovlluin sullo birra. Sullos leat bázahusat fálástašuvnna maŋŋel mii doppe lei jagiin 1905-08.

[[Guovvamánnu 9.|Guovvamánu 9.]] beaivvi [[1920]]:s mearriduvvui Svalbardtraktatena vuođul ahte Bjørnøya gullá Norgii. Dát vuolláičállin dáhpáhuvai [[Parisa]]s. Stádat mat vuolláičálle ledje, earret go Norga, [[USA]], gonagasriika [[Stuorabritánnia]] ja [[Irlánda]], gonagasriika [[Dánmárku]], [[Frankriika]], gonagasriika [[Itália]], keaisárriika [[Japána]], gonagasriika Nederlánda ja gonagasriika [[Ruoŧŧa]]. Daid riikkaid gaskkas mat maŋŋel serve šiehtadeapmái lei earret eará [[Sovjet-uniovdna]] (vaikko sii 1944:s ledje jurddašan eará čovdosa).
Eai leat dušše norgalaččat geat leat dutkan sullo, ruoŧalaččat leat maid čađahan geográfalaš iskosiid.

[[Category:Svalbárda]]
