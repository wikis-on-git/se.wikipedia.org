[[File:Nils Joachim Christian Vibe Stockfleth.jpg|thumb|Nils Joachim Christian Vibe Stockfleth]]
'''Nils Joachim Christian Vibe Stockfleth''' ([[ođđajagimánu 11.]] beaivvi 1787 – [[cuoŋománu 26.]] beaivái 1866) lei norgga báhppa ja mišjonbargi [[sápmelaččat|sámiid]] gaskkas. Son bálvalii offiserárin dánska armeas [[1809]]:as, ja oassalastti Slesvig-Holstein soađis ja šattai [[1814]]:s offiseár norgga armeas. [[1820]]:s son álggi teologiijaoahppui. Go lei čađahan ámmáteksámena [[1825]]:s, šattai son suohkanbáhppa [[Várggat|Várggahis]]. Beassandihte johttisápmelaččaid lágabui, sirdošuvvui son[[Lebesby|Davvesiidii]] [[1828]]:s. Son vulggi mielde dálveorohagaide ja doalai ipmilbálvalusaid lávus duoddaris, dan dihte go "juohkeládje eallit nugo sii ja leahket nugo sápmelaččat sihke hupmamis ja láhttemis" <ref>Kvammen s.24</ref>.

Son ozai luohpat báhppan nu ahte beasái álkibut doaibmat sápmelažžaide buorrin, earet eará almmuhii čállosiid sin gillii. Stockfleth dagahii, ovttas "Rask'', ''Lönnrot'' ja ''Castren' nammasaš profeassuriiguin, ođđa alfabehta mii buorebut ovdanbuvttii sámi hupmangiela. Son ovddidii [[1848]]:s ahte buot báhpat geat galge Finnmárkus bálvalit ferteje sámegiel eksámena čađahit. 

[[1836]] ráhes lei eanaš áiggi [[Oslo|Kristiania]]s, gos oahpahii [[sámegielat|sámegielas]] ja [[suomagiella|suomagielas]] [[Oslo Universitehta]]. [[1853]]s guđii son universitehta ja oaivegávpoga, [[Sandefjord]]ii buorrin. Stockfleth lea čállan mánga oahppogirjji ja religiuvnnalaš čállosiid sámegillii.

== Válljejuvvon Bibliográfiija==
[[Ođđa testemeantta]] sámegillii ([[1840]])
*Bidrag til kundskab om finnerne i kongeriget Norge ([[1848]])
*Bidrag til kundskab om qvenerne i kongeriget Norge
*Norsk-lappisk ordbog ([[1852]])
*Dagbog over mine missionsreiser i Finmarken ([[1860]]) (ollesteaksta dáppe: [http://www.finnmarkslitteratur.net www.finnmarkslitteratur.net].)

== Geahča maid ==
*[[Guovdageainnu Stuimmit]]
*[[Davvisámegiella#Historjá|Sámi giellahistorjá]]

[[en:Nils Vibe Stockfleth]]
[[nn:Niels Vibe Stockfleth]]
[[no:Nils Joachim Christian Vibe Stockfleth]]
