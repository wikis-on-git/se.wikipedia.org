'''Suoma sámiid guovddášsearvi''' (SSG) ([[suomagiella|suomagillii]]: ''Suomen saamelaisten keskusjärjestö'', [[dárogiella|dárogillii]]: ''Finske Samers Sentralforbund'' ja [[Eaŋgalsgiella|eaŋgalsgillii]]: ''Saami Association of Finland'') ovddasta [[Sámiráđđi|Sámiráđis]] Suoma sámiid.<ref name="Sámiráđđi">[http://www.saamicouncil.net/?deptid=4041 Sámiráđđi - Suoma juogus]Sámiráđi ruoktosiidu 31.5.2011</ref> Searvi vuođđuduvvui [[Anár]]is [[golggotmánu 5.]] beaivve jagis [[1996]]. Searvvi vuođđudedje [[Ohcejohka|Ohcejoga]] sámisearvi [[Sámi siida rs.|Sámi siida]], [[Eanodat|Eanodaga]] sámisearvi [[Johtti Sápmelaččat rs.|Johtti sápmelaččat]] ja [[Roavvenjárga|Roavvenjárgga]] sámisearvi [[Roavvenjárgga Sámi Searvi Mii rs.|Mii]]. <ref name="Roavvenjárgga Sámi Searvi Mii rs.">[http://www.miisearvi.org/saa/doimmat.html Roavvenjárgga sámesearvvi ruoktosiiddut], lohkojuvvon 30.5.2011.</ref> Searvái leat searvan maid [[SámiSoster rs.|SámiSoster]], [[Suoma Sámi Nuorat rs.|Suoma Sámi Nuoraid searvi]] jagis [[1998]], [[Suoma Boazosámit]] ja [[Saa´mi Nue´tt|nuortalašsearvi Saa´mi Nue´tt]] jagis [[2008]]<ref name="Saa´mi Nue´tt -searvvi doaibmamuitalusat">[http://www.saaminuett.fi/saami-nuett-ry/toiminnan-kulmakivet/toimintakertomukset.html Saa´mi Nue´tt -searvvi doaibmamuitalusat], lohkojuvvon 30.5.2011</ref>. 

==Ulbmilat==
Searvvi ulbmilin lea čátnat oktii Suoma beale sámiid sihke ovddidit ja dorvvastit sámiid vuoigatvuođaid. Searvi doaibmá Suoma sierra sámi servviid ovttasbargoorgánan. <ref name="Roavvenjárgga Sámi Searvi Mii rs."/>

Suoma sámiid guovddášsearvi lea okta Sámiráđi lahttoservviin. SSG:s lea njeallje ovddasteaddji Sámiráđis ja sis juohkehasaš várrelahtut.<ref name="Sámiráđđi"/>

==Stivra==
Suoma Sámiid Guovddášsearvvi stivra doaibma ain guokte jagi hávil. Skábmamánus [[2010]] dollojuvvon jahkečoahkkimis searvvi sáhkadoallin válljejuvvui [[Jouni Lukkari]], várresáhkadoallin [[Janne Näkkäläjärvi]] ja eará stivralahtuin [[Ara Aikio]], [[Vieno Länsman]] ja [[Anne Nuorgam]]. <ref name="SSG ođđa stivra">[http://yle.fi/sapmi/oddasat/2010/11/ssg_oa_stivra_valljejuvvui_vahkoloahpas_2159215.html SSG ođđa stivra válljejuvvui vahkoloahpas], YLE Sámi Radio 22.11.2010</ref>

==Lahttosearvvit<ref name="Roavvenjárgga Sámi Searvi Mii rs."/>==
* [[Sámi siida rs.|Sámi Siida]]
* [[Johtti Sápmelaččat rs.|Johtti Sápmelaččat]]
* [[Roavvenjárgga Sámi Searvi Mii rs.|Roavvenjárgga Sámi Searvi Mii]]
* [[Suoma Sámi Nuorat rs.|Suoma Sámi Nuorat]]
* [[SámiSoster rs.|SámiSoster]]
* [[Suoma Boazosámit]]
* [[Saa´mi Nue´tt]]

{{Sámiráđi lahtut 2009-2012}}

==Čujuhusat==
<references/>
{{kategoriijat váilot}}

[[nn:Finske Samers Sentralforbund]]
[[no:Finske Samers Sentralforbund]]
[[sv:Samernas Centralorganisation i Finland]]
