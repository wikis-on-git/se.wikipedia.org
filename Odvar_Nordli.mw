'''Odvar Nordli''' (riegádan [[Skábmamánu 3.|skábmamánu 3. beaivvi]] [[1927]]) lea norgalaš politihkkár ([[Det norske Arbeiderparti|Norgga bargiidbellodagas]]). Son lea oahppan rehketdoallodárkkisteddji. Son lei Bargiidbellodaga stuoradiggejoavllu [[parlamentáralaš jođiheaddji]] [[1973]]&ndash;[[1976]].Son lei [[Norgga stáhtaministarat|Norgga stáhtaministtarin]] vihtta jagi, ođđajagemánu 15. beaivvis 1976 guovvamánu 4. beaivái 1981, goas [[Gro Harlem Brundtland]] jotkkii. Odvar Nordli lei vuosttaš stáhtaministtar gii beasai dovdat ahte Norga lea šaddan oljoriikan, ja mii oaččui oljosisaboađuid [[Stáhtabušeahtta|stáhtabušehttii]]. Muhto son šattai maid rahčat lossa áššiiguin nugo [[duppalmearrádus]]ain NATO hárrái ja [[Álttá-Guovdageaineanu dulvadeapmi]], ja 1979:s boatkanedje šiehtadallamat mas Nordli áiggui lonuhit Norgga oljovuoigatvuođaid Volvoin, go eaiggádat geaid Wallenberg ovddastii, geassádedje.

Nordli nammaduvvui [[1981]]:s Hedmárkku [[Fylkkamánni]]n, ja dat ámmát lei sus [[1985]] rájes dassá manai ealáhahkii [[1993]]:s. Son lei [[Norgga Nobelkomitea]] lahttu 1. 1. 1985 - 31. 12. 1996. Son lei soahtebálvalusas [[Duiskabrigádas]].

Odvar Nordli oaččui [[St. Olavs Orden|St. Olavs orden]] 1994:s servodatovddideaddji barggu ovddas.

1994:s almmuhii som muittašangirjji ''Vi så kornmoglansen: om drøm og hverdag''. [[2008]] čavčča almmuhii son ságastallangirjji ''Alvorlig talt'' ovttas [[Kåre Willoch]]ain.

==Geahča maid==
* [[Odvar Nordli ráđđehus]]
* [[Norgga stáhtaministarat]]

==Liŋkkat==
* [http://www.dna.no/index.gan?id=11553 Arbeiderpartiet – Biografi]
* [http://www.stortinget.no/no/Representanter-og-komiteer/Representantene/Representantfordeling/Representant/?perid=ODNO Stortinget.no – 

Biografi]
* [http://www.nrk.no/programmer/sider/odvar_nordli_forteller/ Med dobbelt bunn - Odvar Nordli forteller] dokumentarfilm av [http://abitofmagic.no/filmproduksjon/dokumentarfilm/ A Bit of Magic]

{{DEFAULTSORT:Nordli, Odvar}}
[[Category:Norgga stáhtaministarat]]
[[Category:Riegádeamit 1927]]

[[an:Odvar Nordli]]
[[da:Odvar Nordli]]
[[de:Odvar Nordli]]
[[en:Odvar Nordli]]
[[gl:Odvar Nordli]]
[[io:Odvar Nordli]]
[[it:Odvar Nordli]]
[[sw:Odvar Nordli]]
[[nl:Odvar Nordli]]
[[nn:Odvar Nordli]]
[[no:Odvar Nordli]]
[[pl:Odvar Nordli]]
[[fi:Odvar Nordli]]
[[sv:Odvar Nordli]]
[[zh:奥德瓦尔·努尔利]]
