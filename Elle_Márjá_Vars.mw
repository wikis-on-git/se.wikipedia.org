'''Ellen Marie Vars''' lea norggasápmelaš girječálli, gii čállá davvisámegillii. Son lea riegádan 12.08 [[1957]]:s [[Láhpoluoppal|Láhpoluobbalis]].
 
Ellen Maria Varsa dovdat buot buoremusat nuoraidgirječállin. Su  vuosttás romána lei 1986:s almmostuvvan Kátjá , muitalus nuorra sámi nieidda eallima birra. 
Kátjá šattai hirbmat bivnnuhis girjin nuorra lohkkiid gaskkas. Girjjis Kátjá dađistaga fuomáša ahte sápmelaččaid gaskii šaddet riiddut, ja ahte ovdáneapmi hehttejuvvo váilevaš dieđu, áddejumi ja ovttasbarggu geažil. Dát dilli govviduvvo omd. riidduin boazosápmelaččaid ja dáloniid gaskkas das ahte gii lea "eanemusat" sápmelaš dahje eanemus "albma" sápmelaš. Boazosápmelaččaid mánát givssidit Kátjá internáhtas danne go su bearrašis eai leat bohccot. Sus lea maiddái garra vuoste-háhku dáža skuvllaide, muhto son dattege váldá eanet oahpu. Girjji loahpageahčái son gártá muhtun sámečoahkkimii Oslos, ja doppe son viimmat dovdá ahte earát dohkkehit su ja ahte son lea eará čoahkkinoasseváldiiguin ovttadássásaš. Kátjá lea jorgaluvvon maiddái dárogillii.

Ellen Marie Vars oaččui Sámiráđi girjjálašvuođa bálkkášumi ''Čábbámus iđitguovssu'' -girjjiin 2005:s.

== Girjjit ==
:- Kátjá [[1986]] nuoraidromána
:- Oabbá 1986 mánáidgirji
:- Savdnjiluvvon nagir [[1989]] diktagirji ovttas [[Kaia Nilsen]]in ja [[Ravna Eira]]n
:- Árvedávggi mánát [[1990]] mánaidgirji
:- Okto [[1991]]
:- Buot ovddemus jápmet niegut [[1992]]
:- Ja idja ii galgga šat leat [[1996]]
:- Jaskatvuođas ii leat mihkke agiid [[2002]]
:- Máilmmi láikkimus olmmos [[2006]]

{{DEFAULTSORT:Vars, Ellen Marie}}
[[Category:Sámi girječállit]]
[[Category:Riegádeamit 1957]]

[[en:Ellen Marie Vars]]
[[fi:Ellen Marie Vars]]
[[nn:Ellen Marie Vars]]
[[no:Ellen Marie Vars]]
