'''Konrad Hartvig Isak Rosenvinge Nielsen''' (elii borgemánu 28. beaivvis 1875 - skábmamánu 27. beaivái 1953) lei norgalaš gielladutki dálá [[Sømna suohkan|Sømna suohkanis]] eret, ja [[suoma-ugralaš gielladutkan|suoma-ugralaš gielladutkama]] professor. Son válddii [[teologiija]] ámmáteksámena [[1896|1896:s]], muhto logai maiddái [[sámi gielat|sámegiela]] oahppoáigodagas. Maŋŋel logai son sámegiela [[Romsa|Romssas]] ja [[Helsset|Helssegis]]. 

==Dutkan==
Helssegis logai Nielsen [[fennougristihka]], gos oahpaheaddjin lei [[E.N.Setälä]], ja son čálii dutkanbarggus [[1911|1911:s]] Buolbmát-sámegiela kvantitehta birra. Nákkáhallama geahččalanlogaldallamis ákkastalai son fennougristihka historjjálaš oainnuid vuostá, ja doarjjui dan ahte ealli gielaid guorahallama galgá vuoruhit. 

Dán gáibádusa čađahii son go čálii ja almmuhii iežas stuora čállosa [[Lappisk ordbok]] [[1932|1932:s]]-[[1938|1938:ii]], sátnegirji mii ain dál geavahuvvo buot davvisámi leksikografiija vuođđun. Sátnegirjji almmuheapmi lei ovttasbargu [[Hans Henriksen|Hans Henrikseniin]] [[Deatnu|Deanus]] eret, ja Nielsen ja [[Asbjørn Nesheim]] leigga doaimmaheaddjit. Sátnegirji gokčá [[Buolbmát|Buolbmága]], [[Kárášjohka|Kárášjoga]] ja [[Guovdageaidnu|Guovdageainnu]] suopmaniid. Sátnegirjji njealját girji lea sámegiela giellariggodaga systemáhtalaš oassi [[semantihkka|semantihka]] eavttuid mielde, ja lea danne maiddái dárkilis čilgehus sámi kultuvrra birra, nu go dat boahtán ovdan gielas. 

== Nielsen-ortografiija==

Iežas vuostttaš sátnegirjji (''Lappisches Wörterbuch nach den Dialekten von Polmak, Karasjok und Kautokeino. Heft I''), 1913:s, čálii Nielsen [[suoma-ugralaš fonehtalaš alfabehta|suoma-ugralaš fonehtalaš alfabehtain]], seamma minstara mielde go eará girjjit seamma ráiddus ([[Lexica Societatis Fenno-Ugricae]]). Nielsen ii gárven dán sátnegirjeprošeavtta, muhto álggahii baicca ođđa prošeavtta ođđa gielain (mii jorgaluvvui dárogillii ja eŋgelasgillii ii ge duiskkagillii), ja ođđa ortografiijain, nu gohčoduvvon [[Nielsen-ortografiija|Nielsen-ortografiijain]].

==Bibliografiija==

* Die quantitätsverhältnisse im Polmaklappischen. Mémoires de la Socité Finno-ougrienne XX. Helsingfors 1902. XV + 312 s.
* Lappisk ordbok Lapp dictionary (1932-1938) (ovttas Asbjørn Nesheimain)
* Lærebok i lappisk (1926-1929)
* Lappalaisia murteita tutkimassa. Matkakertomus Suomen ja Norkjan Lapista (1904)
* Sproglige Bidrag til Belysning av Renskjøtselens Ælde hos Lapperne (1910)
* Die Wissenschaftlige Bedeutung des Lappischen (1913)
* Til undersøkelsen av lappiske stedsnavn (1920)
* Spørsmaalet om den lappiske torvgammes oprindelse (1906)
* Vårt polarfolk (1930)

== Gáldut==

* [http://snl.no/.nbl_biografi/Konrad_Nielsen/utdypning Riegádan- ja jápminbeaivi lea váldon NBL-artihkkalis Nielsena birra, maid Joar Hoel Larsen lea čállán.]

== Geahča maiddái ==

* [[Nordsamisk ortografi]], for ei tekstprøve av Nielsen-ortografien, samanlikna med andre ortografiar
* [[Samisk språkforsking i Noreg]], for ei vurdering av Nielsen sitt arbeid i ein vidare kontekst.

[[Category:Sápmi]]

<!--interwiki (no, sv, da first; then other languages alphabetically by name)-->

[[en:Konrad Nielsen]]
[[fi:Konrad Nielsen]]
[[hu:Konrad Nielsen]]
[[nn:Konrad Nielsen]]
[[no:Konrad Nielsen]]
[[se:Konrad Nielsen]]
