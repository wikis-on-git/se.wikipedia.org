[[Image:Amoc_oulus_45specialis.jpg|thumb|230px|Amoc 45 Specialis [[Oulu]]s miessemánus 2005]]
'''Amoc''' dahjege '''Mikkâl Antti Morottaja''' lea [[anáraččat|anáraš]] ráp-artista gii "ráppe" [[anárašgiella|anárašgillii]]. Son lea riegadan [[juovlamánu 24.]] beaivve [[1984]] ja lea eret [[Anár]]is.

==Musihkka==
Mikkâl Morottaja lea máilmmi vuosttas anárašgillii "ráppejeaddji" artista. Son geavaha dáiddárnama Amoc, mii boahtá sániin Aanar master of ceremony (Anára seremoniameaštir). Mikkâl álggahii ráppet [[suomagiella|suomagillii]] jo badjedásis, muhto molssoi giela anárašgillii daningo hálidii ahte olbmot besset gullat dan.

Su bihttá ''Val moonam taan cooda'' (Vel manan dán čađa) lei máilmmi vuostas anárašgielat ráp-bihttá ja dat almmustuvai Mikseri.net-interneahttasiidduin. Doppe almmustuvai maid nubbi bihtá Kolle Aksu, mii gulloi maid [[Suopma|Suoma]] stuorámus mediain [[Sámi álbmotbeaivi|Sámi álbmotbeaivve]] áigge jagis [[2005]].

Amoc vuosttas cd-single almmustuvai [[juovlamánu 13.]] beaivve [[2006]]. [[Guovvamánnu|Guovvamánus]] [[2007]] almmustuvvá vuosttas albuma, man almmustahttá Tuupa Records Oy ja goasttida [[Anarâškielâ searvi ry|Anárašgiela searvi]]. Boahttevaš skierus leat maid mielde [[Guerra Norte]] ja sámiartista [[Wimme]].

=== Mielde skieruin ===
:1. Hannibal ja Soppa: "Pahat viinit" -nammasaš skieru lávllas "Kulmat huudit: Sajeh".
:2. Ezkimo: "Vaa ämcee", mas lea mielde Guerra Norte bihtás "Se nimi pitää tuntee"
:3. Čoaggáldatskierus "Lappi itsenäiseksi" (Mixtape Vol. 1) lávllagiin "Suusta lentää sammakoita" ja "Sankarihousut sessio"

Amoc lea mielde maid [[Guerra Norte]]-nammasaš ráp-joavkkus.

== Eará siidduin ==
*[http://www.amoc.fi Amoc ruovttusiiddut]
*[http://www.mikseri.net/artists/?id=21483 Mikseri.net]
*[http://www.tuuparecords.fi Amoc skierrubuvttadanfitnodat Tuupa Records]
*[http://www.siida.fi/anaras/ Siida-musea siiddut anáraččain]

{{Gaskandaga artihkal}}

[[Category:Sápmelaš musihkkárat]]

[[en:Mikkal Morottaja]]
[[fi:Amoc]]
[[sv:Amoc]]
