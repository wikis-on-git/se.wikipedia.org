Per Borten (riegádan cuoŋománu 3. beaivvi 1913:s Flåas Lulli-Trøndelagas, jámii ođđajagimánu 20. beaivvi 2005:s Troandimis) lei norgalaš Guovddášbellodat politihkkár. Son lei stádaministtar golggotmánu 12. beaivvi 1965:s gitta njukčamánu 17. beaivvi 1971:ii rádjái go ráđđehus ieš biđgii iežas.

Borten válddii eksámena Norges Landbrukshøgskole:s 1939:s, ja lei suohkanagronoma Alvdalas ja Folldalas, ovdal go šattai sátnejođiheaddjin ruovttugilis Flåas 1945:a rájes 1955:a rádjái. Son šattai stuoradiggeáirrasin 1950:s, ja ovdaolmmožin Boandabellodahkii (otná Guovddášbellodat) 1955:s. Borten lei presideantta Odeldikkis jagiin 1961-1965 ja 1973-1977.

Son lei stádaministtar gaskkal 1965 ja 1971. Son heittii stádaministtarin go bođii ovdan ahte son lei čiegus dieđuid Norgga šiehtademiid EEC-miellahttuvuođa birra earret eará Arne Haugestadai, dalá jođiheaddji Álbmotlihkadusas Norgga miellahttuvuođa EEC:ai vuosttaldeddjiide. Dokumeantta manai viidáset Dagbladetii ja Borten oaččui siva dan ovddas. 1980-logus čielggai ahte lei Bortena preassaráđđi Ole N. Hoemsnes gii lei addán dokumeantta Dagbladeta journalistii Per Vassbotnii. Go Borten guđii kantuvrra Trygve Brattelii, Borten dajai ahte ”jođihit ráđđehusa lea dego muoraid guoddit. Dat lea álki go leat bures čoahkis, muhto lossat guoddit muoraid mat hirrájit juohke guvlui” («at det å lede en regjering er som å bære staur. Det er lett når de er godt samlet, men det er tungt å bære sprikende staur»).  Dát šattai dovddus ja deaivilis dajahus guovddášbellodaga ovttasbarggu birra.

Borten jámii St. Olavs hospitalas Troandimin ođđajagimánu 20. beaivvi 2005:s. Hávdádeapmi lei Melhus girkus ođđajagimánu 28. beaivvi, ja meanut ledje guovtti oasis dološ árbevieru mielde.

Son lei náitalan Magnhild Borteniin (riegádan Magnhild Rathe, njukčamánu 22. beaivvi 1922:s, jápmán geassemánu 2. beaivvi 2006:s). Su mánáidmánná Ola Borten Moe válljejuvvui Stuoradiggái vuosttaš geardde 2005:s.
