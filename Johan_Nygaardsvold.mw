Johan Nygaardsvold (riegádan čakčamánu 6.beaivve 1879, jápmán njukčamánu 13.beaivve 1952), leai maid dovddusin Gubben namain, leai norgga bargiidbellodagapolitihkkár, párlamentáralaš jođiheaddji Bargiidbellodaga stuorradikkejovkui jagiin 1932-1935 ja stádaministtarin áigodagas 1935-1945. 

Maŋŋá go ráđđehus bággehallui guođđit Norgga geassemánus 1940, de jođihii son eksiilaráđđehusa Londonis gitta 1945 giđa rádjai. Son ásahii dan nuppi norgga ráđđehusa mas leai vuođđu Norgga Bargiidbellodahkii njukčamánu 20.b. 1935, maŋŋá go bellodat leai dahkan dan nu gohčoduvvon Heahtesoabadallama Boanddaidbeloodagain/Bondepartiet. Jagi 1910 álbmotlogahallama dieđuid vuođul fárrii son USA:ii jagis 1902 ja fas máhcai Norgii jagis 1907. Doppe son barggai ruovdemáđibargin ja ásai Spokane gávpogis.[1]

Go duiskalaččat bahkkejedje Norgii cuoŋománu 9.beaivve 1940, de báhtarii son vuos Hamar gávpogii, dasto Elverum:ii su ráđđehusain ja loahpas London:ii geassemánu 7.beaivve. Doppe son jođihii dan nu gohčoduvvon Londonráđđehusa gitta miessemánu 31.beaivve jagi 1945 rádjai. Son guđii virggistis geassemánu 25.beaivve jagis 1945. Friddjavuođa maŋŋá oaččui son ja su ráđđehus garra cuiggodeami váilevaš suodjalusráhkkaneamis ja dan mo gieđahalle go Norgii bahkkejedje.  Jagi 1945 Guorahallankommišuvnda gávnnahedje gaskaboddosaččat sin rápporttas ahte Stuorradiggái ahte vaikko vel eai sáhttán Nygaardsvold:a luvvet dan ovddasvástádusas, man váilevaččat leai ráhkkanuvvon soahtái sihke ovdal ja maŋŋil,  de goit fertii son rámiduvvot su barggus Stuorrabritannias soahtejagiin. Go su ráđđehus eretgeassádii, juolludii Stuorradiggi Nygaardsvoldii gudnebálkká. Son maid fitnii erenoamaš barggus ovddas boargármedálja gollis jagis 1949.

[[an:Johan Nygaardsvold]]
[[da:Johan Nygaardsvold]]
[[de:Johan Nygaardsvold]]
[[en:Johan Nygaardsvold]]
[[es:Johan Nygaardsvold]]
[[fr:Johan Nygaardsvold]]
[[id:Johan Nygaardsvold]]
[[io:Johan Nygaardsvold]]
[[it:Johan Nygaardsvold]]
[[nl:Johan Nygaardsvold]]
[[nn:Johan Nygaardsvold]]
[[no:Johan Nygaardsvold]]
[[oc:Johan Nygaardsvold]]
[[pt:Johan Nygaardsvold]]
[[ru:Нюгорсвольд, Юхан]]
[[sv:Johan Nygaardsvold]]
[[zh:约翰·尼高斯沃尔]]
