'''Kåre Isaachsen Willoch''' (riegádan golggotmánu 3. beaivve  jagis 1928 Oslos) lea ovddeš norgga politihkkár (Olgešbellodat). Son leai Olgešbellodaga generálačállin jagis 1963 rájes gitta 1965 jahkái, Olgešbellodaga jođiheaddjin jagi 1970 rájes 1974 rádjai, hánddalministtarin jagis 1963 ja jagiin 1965-1970. Maŋŋá go son geassádii riikkapolitihkas leai son Oslo ja Akershusa filkamánnen(1989-1998) ja stivrajođiheaddjin NRK:as (1998-2000).


'''Duogáš''' 
Son lea oahppan sosiálaekonoma, ja bargan ovdal Norges Rederiforbund:as ja Norges Industriforbund:as. 

==Politihkálaš ámmáhat==
Willoch leai bellodatpolitihkkárin Olgežis beakkán jođiheaddji, ja hui čielga ovddasteaddji olgešbellodatbárus mii bođii johtui 1970-logu loahpas. Jienasteaddjit doarjugohte konservatiivalaš ja márkanliberalisttálaš politihka, dagahii ahte Olgeš, Willocha jođihemiin, stuorui riikka nubbin stuorámus bellodahkan. Nuba jagis 1981 son šattai stádaministtarin dan vuosttaš čielga Olgeš-ráđđehusas, jagi 1928 Ivar Lykke ráđđehusa rájes. Ráđđehus viiddiduvvui jagis 1983:as vel guvttiin bellodagain, Guovddášbellodagain ja Risttalaš Álbmotbellodagain, nuba leai čielga eanetlohku  su duogábeale Stuorradikkis. Jagi 1985 stuorradikkeválggain maŋŋá šattai Willoch ráđđehus unnitloguráđđehussan.  
Guokte dehálaš reforbma rievdadusa dán ráđđehusáiggis ledje earret eará unnidit almmolašvuođa vejolašvuođa seaguhit áššiide. Dainnavugiin galggai servodat dahkkon eanet rabasin mas lea unnit almmolaš detáljastivrema ja ráddjema. Numo omd. giddenlága ovdii bođii rahpanáigeláhka, juoga mii divttii ealáhusdoalliid (gávppiid) leat rabasin maŋŋá diibmu 17.00 maddái. Lagasradiot leai lohpi ásahit ja NRK sáddenmonopola nogai. Maiddái dearvvašvuođabálvalusaid monopola nogai go šattai lohpi ásahit priváhta medisiinnálaš klinihkaid.

==Kåre ja Gro==
Dat politihkálaš digáštallan Norggas šattai garrasit vuostálagai Olgeža jođiheaddji Willocha ja stuorámus vašálačča Bargiidbellodaga jođiheaddji Gro Harlem Brundtlanda gaskka. «Gro og Kåre» gaskasaš TV-debáhtat ledje stuorra mediadáhpáhusat. Digáštallamiin čalmmustahtii Willoch iežas su čeahpes hállanvugiin, ja mievžžadeaddji ráfálašvuođain. 
Son almmuhii jagis 2008 ságastallangirjji «Alvorlig talt» ovttas Odvar Nordli:ain.

[[Virggit / barggut:]]  
1953: Oahppan cand.oecon. 
1954–1963: Bargi Norges Industriforbund:as 
1957–1989: Stuorradikkeovddasteaddji Oslo Olgežii  
1963–1965: Generálčálli Olgešbellodagas 
1963: Hánddalministtar i Lyng-ráđđehusas (borgemánnu-čakčamánnu) 
1965–1970: Hánddalministtar Bortenráđđehusas 
1970–1974: Olgešbellodaga jođiheaddji
1970–1981: Parlamentáralaš jođiheaddji Olgešbellodaga stuorradikkejoavku 
1981–1986: Norgga stádaministtarin
1986: Sadjásašpresideantan riikkaidgaskasaš Demokráhtalaš Uniovdnan 
1986–1989: Olgoriikalávdegottijođiheaddji
1986–1992: Norsk-tysk selskap presideanta (Deutsch-Norwegische Gesellschaft) 
1989–1998: Oslo ja Akershus Filkamánne
1990: Suodjaluskommišuvnna jođiheaddji jagis 1990 
1998–2000: NRK:a stivrajođiheaddji 
1999–2000: Jođiheaddji Sårbarhetsutvalget nammaduvvon Bondevik-ráđđehusas čakčamán 3. beaivve 1999, dainna ulbmiliin čielggadit servodaga rašesvuođa ja ráhkkaneami. 


[[Bálkkašumit/Nammadeamit]]
1983		gudnedoavttirin St. Olaf College:s Minneapolis, USA
1996 		nammaduvvui «Årets opinionsdanner» (dánjagaš opiniondahkki)  
		Redaktørforeningen:a ja seamma jagi geigejedje Norges Bondelag:a bálkkašumi «Sunt Bondevett»
1996 	 	nammaduvvui St. Olavs Orden:a kommandør:an násttiin 
1997 		oaččui Fritt Ord-bálkkašumi, (friddja-sátni). 
2003 		Gudnemiellahttun Studentersamfundet i Trondhjem, 
		(studeanttaidservodagas Troandimis)
2005 		gudnejahtton Willy Brandt-bálkkašumiin. 
2006 		gudnebálkkašumi «Bypatrioten» juogadii Oslo Byes Vel.

Willoch lea maid Den gyldne gris:a riddár (šealgi spiidni). 
Det Norske Studentersamfunds orden, (Norgga studeanttaidservodaga ortnet) 


==Bibliografiija==
*Willoch, Kåre: Minner og meninger, Chr. Schibsteds Forlag, Oslo 1988, ISBN 82-516-1231-4 
*Willoch, Kåre: Statsminister, Chr. Schibsteds Forlag, Oslo 1990, ISBN 82-516-1350-7 
*Willoch, Kåre: Tanker i tiden Cappelen , 1999 , ISBN 82-02-18596-3 
*Willoch, Kåre: Myter og virkelighet, Cappelen , 2002 , ISBN 82-02-20460-7 
*Willoch, Kåre: Utfordringer, Cappelen , 2004 , ISBN 82-02-23572-3 
*Willoch, Kåre: Erfaringer for fremtiden, Cappelen , 2010 , ISBN 9788202337667

{{DEFAULTSORT:Willoch, Kåre}}
[[Category:Norgga stáhtaministarat]]
[[Category:Riegádeamit 1928]]

[[an:Kåre Willoch]]
[[da:Kåre Willoch]]
[[de:Kåre Willoch]]
[[en:Kåre Willoch]]
[[es:Kåre Willoch]]
[[et:Kåre Willoch]]
[[fi:Kåre Willoch]]
[[fo:Kåre Willoch]]
[[fr:Kåre Willoch]]
[[io:Kåre Willoch]]
[[nl:Kåre Willoch]]
[[nn:Kåre Willoch]]
[[no:Kåre Willoch]]
[[oc:Kåre Willoch]]
[[pl:Kåre Willoch]]
[[pt:Kåre Willoch]]
[[qu:Kåre Willoch]]
[[ru:Виллок, Коре]]
[[sv:Kåre Willoch]]
[[sw:Kåre Willoch]]
[[zh:科勒·伊萨赫森·维洛克]]
