[[File:Johan Turi.jpg|thumb|right|Johan Turi]]
'''Johan Turi''' ([[1854]] – [[1936]]) lei [[Sámit|sámi]] girječálli. Son riegadii 12.3.1853 [[Guovdageaidnu|Guovdageainnus]] ja jámii [[Ruoŧŧa|Ruoŧa]] bealde. Turi lei [[Sámit|sámi]] girječálli, duojár ja dáiddár. Girkogirjjis lea su namma čállojuvvon Johannes. Su váhnemat leigga Ole Olsen Turi ja Inger Aslaksdatter Logje. 
Turi girji, [[Muittalus samid birra]], lei vuosttaš girji sámiid birra máid sápmelaš čállán, ja almmustuvai jagis [[1910]]. Turis ii lean formálalaš čállinoahppu ja ani iežas čállinvuogi. Dánska antropologa [[Emilie Demant]] jorgalii Turi girjji dánska gillii. Son movttiidahti Turi čállit girjjii sámiid birra. Girjái lea Johan Turi sárgon 14 gova liige govvamáhppii. Su sárgumat čájehit ee. sápmelaččaid bivddu, johtimiid, gárddástallamiid ja siiddastallamiid. [[Nils Nilsson Skum]], sámi dáiddár ja boazodoalli Davvi-Sámis, lea sárgon gova ovdasiidui. Lágádus lei Nordiska bokhandeln AB [[Stockholm|Stockholmas]].
Muittalus samid birra lea jorgaluvvon máŋgga gillii; dánska, ruoŧa, eŋgelas, duiska, ungára, japana, franska, italia. Girji lea almmuhuvvon golmma sámegiel čállinvuogi mielde, jagiin 1965, 1986 ja 2010, ja lea maiddái almmuhuvvon jietnagirjin jagis 2010. Ođđaseamos prentosa várás 2010 lea Mikael Svonni dárkkistan Johan Turi giehtačállosiid ja lea dulkon daid ođđasit. 

Johan Turi lei maid boazosápmelaš. 
 
== Bibliografiija ==
1910: Muitalus sámiid birra (dat vuosttaš sámegiel girji mii lea almmustuvvon) 
1920: Sámi deavsttat – samiska texter 
1931: Duoddaris – från fjället Eksterne lenker [rediger]

== Liŋkat eara neahttasiidduide: ==
http://www.arkivverket.no/arkivverket/Arkivverket/Samisk-arkiv/Nettutstillinger-Neahttacajahusat/Johan-Turi-girji-MUITTALUS-SAMID-BIRRA-100-jagi/Ollasuhttit-niegu-callit-girjji-samegillii

{{Gaskandaga artihkal}}

[[ca:Johan Turi]]
[[de:Johan Turi]]
[[en:Johan Turi]]
[[es:Johan Turi]]
[[et:Johan Turi]]
[[fi:Johan Turi]]
[[fr:Johan Turi]]
[[nn:Johan Turi]]
[[no:Johan Turi]]
[[sv:Johan Turi]]
