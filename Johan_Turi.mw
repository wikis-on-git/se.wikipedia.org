[[File:Johan Turi.jpg|thumb|right|Johan Turi]]
'''Johan Turi''' ([[1854]]–[[1936]]) lei boazosápmelaš ja girječálli. Son riegádii 12.3.1853 Norgga [[Guovdageaidnu|Guovdageainnus]], [[Ávži|Ávžžis]], ja jámii 30.11.1936 [[Ruoŧŧa|Ruoŧa]] [[Čohkkiras]]as. Turi lei [[Sámit|sámi]] girječálli, duojár ja dáiddár. Girkogirjjis lea su namma čállojuvvon Johannes Thuri. Su váhnemat leigga Ole Olsen Turi ja Inger Aslaksdatter Logje. 

Turi dovdoseamos girji, [[Muitalus sámiid birra|Muittalus samid birra]], lei vuosttaš girji, mii lei čállon sámegillii, ja dat almmustuvai jagis [[1910]]. Turis ii lean formála čállinoahppu ja čáledettiin son anii iežas čállinvuogi (mii ii goassege geavahuvvon loahpalaš, almmustahtton čállosiin). Dánskkalaš antropologa [[Emilie Demant]] movttiidahtii Turi ollašuhttit su niegu čállit girjji sámiid birra ja jorgalii Turi girjji dánskkagillii. ''Muittalus samid birra'' almmustuvai de guovtti gillii jagis 1910. Girjái lea Johan Turi sárgon 14 gova liigegovvamáhppii. Su sárgumat čájehit ee. sápmelaččaid bivddu, johtimiid, gárddástallamiid ja siiddastallamiid. [[Nils Nilsson Skum]], sámi dáiddár ja boazodoalli Davvi-Sámis, lea sárgon gova ovdasiidui. Lágádus lei Nordiska bokhandeln AB [[Stockholm|Stockholmmas]].

''Muittalus samid birra'' lea jorgaluvvon máŋgga gillii, omd. dánskka-, ruoŧa-, eŋgelas-, duiskka-, ungára-, jáhpána-, fránskka-, italia-, suoma- ja dárogillii. Girji lea almmuhuvvon golmma sámegiel čállinvuogi mielde jagiin 1965, 1986 ja 2010, ja dat lea maiddái almmuhuvvon jietnagirjin jagis 2010. Ođđaseamos prentosa várás 2010 lea [[Mikael Svonni]] dárkkistan Johan Turi giehtačállosiid ja lea dulkon daid ođđasit. 

== Bibliografiija ==
1910: ''Muittalus samid birra - En bog om lappernes liv'' (vuosttaš sámegillii čállojuvvon girji)

1918: ''Lappish texts'' (1988: ''Sámi deavsttat'')

1931: ''Från fjället'' (1988: ''Duoddaris'')

== Liŋkkat ==
http://www.arkivverket.no/arkivverket/Arkivverket/Samisk-arkiv/Nettutstillinger-Neahttacajahusat/Johan-Turi-girji-MUITTALUS-SAMID-BIRRA-100-jagi/Ollasuhttit-niegu-callit-girjji-samegillii

[http://giellatekno.uit.no/turi/turi.sme.html Johan Turi, ''Muitalus sámiid birra'' (dálá čállinvuogi mielde)] Romssa universitehta neahttasiidduin

{{DEFAULTSORT:Turi, Johan}}
[[Category:Riegádeamit 1854]]
[[Category:Jápmimat 1936]]

[[ca:Johan Turi]]
[[de:Johan Turi]]
[[en:Johan Turi]]
[[es:Johan Turi]]
[[et:Johan Turi]]
[[fi:Johan Turi]]
[[fr:Johan Turi]]
[[it:Johan Turi]]
[[nn:Johan Turi]]
[[no:Johan Turi]]
[[sv:Johan Turi]]
