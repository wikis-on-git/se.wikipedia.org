'''Trygve Martin Bratteli''' (riegádan 11. beaivvi ođđajagimánus 1910:s Nøtterøyas Jarlsberga ja Larvika amtas – dálá Vestfolda, jápmán 20. beaivvi skábmamánus 1984:s Oslos) lei norgga politihkar (Bb) ja [[stádaministtar]] guktii áigodagas 1971-1976.

==Eallin==

Son lei Terje Hansen Bratteli (1879-1967, earret eará suohkanbargi) ja Martha Barmen (1881-1962) bárdni. Vuođđoskuvlla maŋŋel lei son belohahkii bargguhaga ja belohahkii viisárbárdni 1926 rádjái, ja son oassálasttii fállábivdui jagiid 1926-1927. Dán áigodagas son barggai máŋga mánu ovtta guanofabrihkas Lulli-Georgia sullos Lulli Atlántas.

Son barggai snihkkenbargguiguin Vestfoldas ja Bargiid nuoraidfylkingas jagiid 1928-1933. 

1924:s lei Bratteli ”Folkets Frihet” redaktevra [[Girkonjárga|Girkonjárggas]], ja dan maŋŋel Bargiidnuoraid redaktevra, ja [[AUF]] čálli 1940:s. Son doaimmahii maiddái 1940:s čállin [[Bargiidbellodat|Bargiidbellodagas]]. Jagiid 1940-1942 barggai Trygve Bratteli snihkkárin [[Kristiansund|Kristiansundas]].

Bratteli lei ángiris vuosteháhkobargi [[Nubbi máilmmisoahti|nuppi máilmmisoađi]] vuolde ja válddahalai [[duiskkalaš|duiskkalaččaide]] 1942:s Kristiansundas. Son dollui Nacht und Nebel-fáŋgan konsentrašuvdnaleairrain 1943:s gitta 1945 rádjái, [[Sachenhausen|Sachenhausenis]] Oranienburggas [[Berlin|Berlina]] lahka ja [[Natzweiler|Natzweileris]] Elsassas. Son evakuerii [[Vilges busset|Vilges bussiiguin]] njukčamánus 1945:s ja dettii dalle 47 gilo.

16. beaivvi cuoŋománus 1946:s náitalii son journalisttain Randi Helene Larssenin (1924-2002), redaktevrra Olav Larssena (1894-1981) ja Aslaud Rustada (1892-1987) nieiddain.

[[no:]]
