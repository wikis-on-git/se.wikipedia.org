[[File:Trygve Bratteli.jpg|thumb|Trygve Bratteli 1935]]
'''Trygve Martin Bratteli''' (riegádan [[ođđajagimánu 11.|11. beaivvi ođđajagimánus]] [[1910]]:s Nøtterøyas Jarlsberga ja Larvika amtas – dálá Vestfolda, jápmán [[skábmamánu 20.|20. beaivvi skábmamánus]] [[1984]]:s [[Oslo]]s) lei [[Norga|norgga]] politihkar (Bb) ja [[stáhtaministtar]] guktii áigodagas 1971&ndash;1976.

==Eallin==

Son lei Terje Hansen Bratteli (1879&ndash;1967, earret eará suohkanbargi) ja Martha Barmen (1881&ndash;1962) bárdni. Vuođđoskuvlla maŋŋel lei son belohahkii bargguhaga ja belohahkii viisárbárdni 1926 rádjái, ja son oassálasttii fállábivdui jagiid 1926&ndash;1927. Dán áigodagas son barggai máŋga mánu ovtta guanofabrihkas Lulli-Georgia sullos Lulli Atlántas.

Son barggai snihkkenbargguiguin Vestfoldas ja Bargiid nuoraidfylkingas jagiid 1928&ndash;1933. 

1924:s lei Bratteli ”Folkets Frihet” redaktevra [[Girkonjárga|Girkonjárggas]], ja dan maŋŋel Bargiidnuoraid redaktevra, ja [[AUF]] čálli 1940:s. Son doaimmahii maiddái 1940:s čállin [[Bargiidbellodat|Bargiidbellodagas]]. Jagiid 1940&ndash;1942 barggai Trygve Bratteli snihkkárin [[Kristiansund|Kristiansundas]].

Bratteli lei ángiris vuosteháhkobargi [[Nubbi máilmmisoahti|nuppi máilmmisoađi]] vuolde ja válddahalai [[duiskkalaš|duiskkalaččaide]] 1942:s Kristiansundas. Son dollui Nacht und Nebel-fáŋgan konsentrašuvdnaleairrain 1943:s gitta 1945 rádjái, [[Sachenhausen|Sachenhausenis]] Oranienburggas [[Berlin|Berlina]] lahka ja [[Natzweiler|Natzweileris]] Elsassas. Son evakuerii [[Vilges busset|Vilges bussiiguin]] njukčamánus 1945:s ja dettii dalle 47 gilo.

16. beaivvi cuoŋománus 1946:s náitalii son journalisttain Randi Helene Larssenin (1924&ndash;2002), redaktevrra Olav Larssena (1894&ndash;1981) ja Aslaud Rustada (1892&ndash;1987) nieiddain.

[[Category:Norgga stáhtaministarat]]
[[Category:Riegádeamit 1910]]
[[Category:Jápmimat 1984]]

[[an:Trygve Bratteli]]
[[da:Trygve Bratteli]]
[[de:Trygve Bratteli]]
[[en:Trygve Bratteli]]
[[es:Trygve Bratteli]]
[[et:Trygve Bratteli]]
[[fi:Trygve Bratteli]]
[[fr:Trygve Bratteli]]
[[gl:Trygve Bratteli]]
[[id:Trygve Bratteli]]
[[io:Trygve Bratteli]]
[[nl:Trygve Bratteli]]
[[nn:Trygve Bratteli]]
[[no:Trygve Bratteli]]
[[pl:Trygve Bratteli]]
[[qu:Trygve Bratteli]]
[[sv:Trygve Bratteli]]
[[sw:Trygve Bratteli]]
[[zh:特里格弗·布拉特利]]
