[[File:Sami Grand Prix.jpg|thumb|Sámi Grand Prix Guovdageainnus, govvejuvvon 2010:s]]

'''Sámi Grand Prix''' lea jahkásaš musihkkagilvu maid [[Sámi Musihkkafestivála]] lágida, ja vuoiti beassá oassálastit [[Liet Lávlut]]-gilvvus. Sámi Grand Prix lágiduvvui vuosttaš geardde 1990:s ja lea dan rájes lágiduvvon juohke jagi. Sámi Grand Prix dollojuvvo [[Bákterhárji|Báktehárjjis]] [[Guovdageaidnu|Guovdageainnus]] ja das lea sihke [[luohti|juoigan]]- ja lávlunoassi. Artisttat leat dábálaččat Norggas, Ruoŧas ja Suomas eret. Juoiganoasis leat 10 oasseváldi ja lávlunoasis fas 6 oasseváldi juohke jagi. Juoiganoasis leat árbevirolaš luođit maiddai ii leat seaguhuvvon musihkka. Lávlunoasis fas lea ođđamállet sámi musihkka, juogo lávlagat dahje luođit maidda lea seaguhuvvon musihkka. Vuoiti goappáge suorggis oažžu kr. 20.000,- vuoitun.

Sámi Grand Prix-lávdi veadjá leat sámi deaŧaleamos lávdi, gos sihke easkaálgit ja ámmátartisttat besset čájehit máhtuideaset. Lávlunoasis lea orkester mas muhtun Norgga buoremus čuojaheddjiin leat mielde, ja sii hábmejit lávlagiid artisttaiguin fárrolaga sin demo-lávlagiid vuođul. Demo-lávlla lea dat mainna ohcá beassat mielde Sámi Grand Prix-gilvui. Sámi Grand Prix geažil leat olu ođđa lávlagat ja luođit ilbman, ja erenoamážit 2001 rájes, go [[Rieban studio]] ráhkadišgođii Sámi Grand Prix CD-skearruid, de leat lávlagat olu gullogoahtán maiddái radios ja eará sajiin. 

Earret eará beasaiga DJ Ánte ja Sara Inga utsi mielde [[Norsktoppen]]-gilvui 2002:s Sámi Grand Prix-lávlagiin "Láhppon". Dat lei mielde gilvvus máŋga vahkku. Sámi Grand Prix-gilvvus "Láhppon" bođii nubbin, muhto šattai goitge mihá eambbo dovddus ja bivnnut go dan jagáš vuoitolávlla. Eará dovddus Sámi Grand Prix-lávlagat, mat čuojahuvvojit olu radios, leat "Ráhkisvuohta seamma lea" mainna [[Ann-Mari Andersen]] vuittii 1993:s, "Go beaivváš badjána" mainna [[Nils Henrik Buljo]] vuittii 1996:s ja "Liekkas" mainna [[Sofia Jannok]] vuittii 2003:s. 
 
== Lávlunoasi vuoitit ==
{| class="wikitable"
|-
! Jahki !! Riika !! Artista !! Lávlla
|-
| 1990 || [[File:Flag of Norway.svg|22px]] || [[Sáve]] || "Muital midjiide"
|-
| 1991 || [[File:Flag of Norway.svg|22px]] || [[Marit Elisabeth Hætta Øverli]] || "Jáddá go beaivi?"
|-
| 1992 || [[File:Flag of Norway.svg|22px]] || [[Audhild Valkeinen]] || "Máná eallinmokta"
|-
| 1993 || [[File:Flag of Norway.svg|22px]] || [[Ann Mari Andersen]]<ref>http://www.youtube.com/watch?v=oHszYlHUUpg</ref> || "Ráhkisvuohta seamma lea"
|-
| 1994 || [[File:Flag of Norway.svg|22px]] / [[File:Flag of Finland.svg|22px]] || [[Inger Marie Gaino Nilut]] ja [[Niko Valkeapää]] || "Duinna gávnnadit"
|-
| 1995 || [[File:Flag of Finland.svg|22px]] || [[Niko Valkeapää]] || "Vádjolus"
|-
| 1996 || [[File:Flag of Norway.svg|22px]] || [[Nils Henrik Buljo]] || "Go beaivváš badjána"
|-
| 1997 || [[File:Flag of Norway.svg|22px]] || [[Anne Inger]] ja [[Marit Elisabeth Eira]] || "Don" 
|-
| 1997 || [[File:Flag of Norway.svg|22px]] || [[Berit Sara]] || "Min duoddarat" 
|-
| 1998 || [[File:Flag of Norway.svg|22px]] || [[Anja Vesterheim]] || "Guorus váibmu"
|-
| 1999 || [[File:Flag of Norway.svg|22px]] || [[Anja Vesterheim]] || "Boares muitu"
|-
| 2000 || [[File:Flag of Norway.svg|22px]] || [[Marit Susanne Utsi]] || "Duinna"
|-
| 2001 || [[File:Flag of Sweden.svg|22px]] || [[Sofia och Anna]] || "Meahci mánná"
|-
| 2002 || [[File:Flag of Russia.svg|22px]] || [[Elvira Galkina]] || "Immel agk"
|-
| 2003 || [[File:Flag of Sweden.svg|22px]] || [[Sofia Jannok]] || "Liekkas"
|-
| 2004 || [[File:Flag of Sweden.svg|22px]] || [[Johan Kitti]] || "Eŋgelat lávllodit"
|-
| 2005 || [[File:Flag of Finland.svg|22px]] || [[Poppoo]] || "Giella ii leat jáddan"
|-
| 2006 || [[File:Flag of Norway.svg|22px]] / [[File:Flag of Sweden.svg|22px]] || [[Johan Kitti]] ja [[Ellen Sara Bæhr]] || "Luđiin muitalan"
|-
| 2007 || [[File:Flag of Sweden.svg|22px]] || [[Ola Stinnerbom]] || "Snowflow"
|- 
| 2008 || [[File:Flag of Norway.svg|22px]] || [[Elin Kåven]]<ref>{{cite web|url=http://www.sr.se/sameradion/nyheter/artikel.asp?artikel=1970592 |title=Rimpi tog bronset i Sámi Grand Prix |accessdate=June 22, 2009 |publisher=SR |sid= |language=Swedish}}</ref> || "Áibbas jaska"
|- 
| 2009 || [[File:Flag of Finland.svg|22px]] || [[SomBy]] || "Ii iđida"
|- 
| 2010 || [[File:Flag of Sweden.svg|22px]] || [[Pia-Maria Holmgren]] || "Geaidnu"

|- 
| 2011 || [[File:Flag of Norway.svg|22px]] || [[Rolffa]] || "Gulat go?"
|}

== Čujuhusat ==
{{reflist}}

== Liŋkkat ==
* [http://www.nrk.no/kanal/nrk_sami_radio/1.2147094 Hvem-Hva-Når om Sámi Grand Prix] [[NRK Sápmi|NRK Sámis]]
* [http://www.samieasterfestival.com Sami Easter Festival]

[[Category:Sápmi| ]]
[[Category:Luohti]]

[[en:Sámi Grand Prix]]
[[fi:Sámi Grand Prix]]
[[nn:Sámi Grand Prix]]
[[no:Sámi Grand Prix]]
[[sv:Sámi Grand Prix]]
