'''Anarâškielâ servi''' lea jagis [[1986]] vuođđuduvvon searvi, man ruoktobáiki lea [[Anár gielda]], [[Lappi leatna|Lappi leanas]].

Searvvi vuođđudančoahkkin dollojuvvui [[Avvil]]is [[juovlamánu 4.]] beaivve Avvila hotealla, Ivalon Hotelli, auditorios. Searvvi vuođđudanlahttut ledje [[Veikko Aikio]], [[Ilmari Mattus]] ja [[Matti Morottaja]], guhte válljejuvvui searvvi vuosttas sáhkadoallin.

Searvvi ulbmilin lea ovddidit ja nannet [[anárašgiella|anárašgiela]]. Searvi alggahii jagis [[1997]] anárašgielat giellabeassidoaimma, man namma lea Kielâpiervâl. Giellabeassi lea lasihan anárašgiela hálliid, erenomážit mánáid ja nuoraid, meari. Searvi almmustahttá anárašgielat [[Anarâš]]-bláđi ja [[Kierâš]]-neahttaáviissa.

Searvi oaččui Davviriikkalaš Gollegiela-bálkašumi [[skábmamánu 17.]] beaivve [[2004]]. 

==Liŋkkat==
*[http://www.siida.fi/anaras/aloitus/servi.html Anarâškielâ servi Siida-museas]
*[http://anaraskielaservi.net/index.html Anarâškielâ servi]

[[Category:Anáraččat]]
[[Category:Sámisearvvit]]

[[en:Anarâškielâ servi]]
[[fi:Anarâškielâ servi]]
