'''Ilmari Mattus''' dahjege '''Vuoli Ilmar''' lea [[anáraččat|anáraš]] giellabargi ja [[Sámediggi, Suopma|Suoma Sámedikki]] giellaossodaga lahttu, gii riegadii [[Ylivieska]]s jagis [[1945]]. Son elii mánnávuođastis [[Čakčajávri|Čakčajávrris]] (''Čovčjävri'') [[Anár|Anára gielddas]] ja vázzii skuvlla [[Gámas|Gápmasis]]. Mattus lea bargan rádjegozahusas jagiin [[1967]]-[[1995]]. Son lea maid leamašan ovcci mánu [[Ovttastuvvan Našuvnnat|Ovttastuvvan Našuvnnaid]] ráfisuodjálanjoavkkuin [[Kypros]]is jagis [[1966]].

Son lea bargan ángirit [[anárašgiella|anárašgiela]] ovdii. Son lei mielde vuođđudeamin [[Anarâškielâ servi]]-searvvi jagis [[1986]] ja son lea doaimmahan searvvi [[Anarâš]]-bláđi gitta jagis [[1988]]. Vuoli-Ilmar lea čállán dokumentáralaš romána ''Čovčjäävrist Kaamâsân''. Ovttas [[Matti Morottaja|Morottaja Mattiin]] Mattus lea doaimmahan noveallačoaggáldaga ''Kyelisieidi maccâm já eres novelleh'', mii ilbmái juovllat [[2005]].

==Bálkašumit==
* [[Sámediggi, Suopma|Suoma Sámedikki]] kulturbálkašupmi [[skábmamánu 21.]] beaivve [[2003]].
* Suomen Kulttuurirahasto Mikael Agricola -medalja [[cuoŋománu 1.]] beaivve [[2007]]

==Liŋkkat==
*[http://www.samediggi.fi/vanha/psaame/toimieli/kulttuuri/kult3.htm Anáraš kulturbargi]

[[Category:Anáraččat|Mattus, Ilmari]]

[[fi:Ilmari Mattus]]
