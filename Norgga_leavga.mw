'''Norgga našunálaleavggas''' lea sevdnjesalit davviguovllu ruossa mas leat vilges ravddas rukses vuođu nalde. Dat ceakko ruossaoassi lea biddjojuvvon leavgastávrrá lagabui, dološ [[Skandinávia]] leavgaminstariid mielde. Gávpe- ja našunálaleavggas lea oktavuohta 16:22, (allodagas govdodahkii), ja stáda- ja orlogaleavggas lea oktavuohta 16:27.

Dat rievttes ivnnit Norgga leavggas leat biddjon [[Olgoriikadepartemeanta|Olgoriikadepartemeanttas]] Pantone-vuogádaga mielde. Leavgga rukses oasis galgá leat PMS 032U ivdni ja dan alit oasis ges PMS 281U. Dát ivnnit leat seamma go #EF2B2D ja #002868 RGB-systemas. Olgoriikadepartemeantta lohká ahte dát ruksesivdni lea seamma go dánska leavggas, ja alitivdni seamma go dan fránska leavggas.<ref>[http://www.regjeringen.no/en/dep/ud/Documents/Laws-and-rules/reglement/2003/instruks_for_utenrikstjenesten/13.html?id=260737 ''Instruks for utenrikstjenesten], av 13. desember 2002, med kommentarer i kraft fra 1. januar 2003, Utenriksdepartementet.</ref> 

==Historjá==

Antihkka- ja [[Gaskaáigi|gaskaáiggis]] ii lean dábálaš ahte riikkain ledje sierra našunálaleavggat. Hearráin gal baicca ledje iežaset leavggat, ja gonagasa leavga lei dat man birra su soahteálbmot galggai čoahkkanit. Dat lea váttis gávnnahit sihkkarit mii norgga vuosttaš leavga lei, muhto dan gal dihtet ahte Sankt Olav anii vilges mearkka gearbmašiin Nesje-stuimmiin. Dán ovdal lei gáranas ja rávga leamašan anus. Magnus den Gode anii seamma mearkka go Sankt Olav, ja Harald Hardråde anii gáranasa. Gonagas Inge I anii rukses ledjona guvges duvkas, ja Sverre anii rukses ja golle goaskina. Eirik Magnussona leavga lei ruoksat mas lei fiskes ledjon mas lei ruvdno ja ákšu, dát lei anus jagi 1318 rájes. Ledjonleavga lei earret eará anus Akershusa festniŋgas nu maŋŋit go jagi 1698:is. 1641:s biddjui ledjon buot norgga ráđđenvugiid leavggaide. Dát seamma leavga lei maiddái anus fatnasiin ja eará festniŋgan, muhto unnidedje dan geavaheami 1600- ja 1700-loguin. 1500-logus šattai dábálažžan ahte fatnasat atne ruovtturiika leavgga čájehandihti gos sii leat eret, muhto ii šaddan ovdal jagi 1748:s ahte Dannebrog galggai leat dat áidna lobálaš gávpeleavga. 

==Čujuhusat==
{{reflist}}

[[no:Norges flagg]]
[[nn:Det norske flagget]]
