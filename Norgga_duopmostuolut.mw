'''Norgga duopmostuolut''' lea riikka dubmejeaddji váldi. Guokte [[duopmostuollu|duopmostuolu]] leat erenoamážit namuhuvvon [[Norgga vuođđoláhka|Vuođđolágas]] – [[Riikkariekti]] ja [[Norgga alimusriekti|Alimusriekti]] – ja vuolit dási duopmostuolut ges leat ásahuvvon formálalaš lágaid bokte. 

==Norgga duopmostuollostruktuvra==
*[[Riikkariekti]]
*[[Norgga alimusriekti|Alimusriekti]]
*[[Lágamánneriekti]]
*[[Diggegoddi]]

==Militeara duopmostuolut Norggas==
Militeara ráŋggaštusáššiin leat čuovvovaš duopmostuolut: 
* Alimusriekti
* Lágamánneriekti
* [[Soahteriekti]]
* [[Militeara dutkanriekti]]

==Sierraduopmostuolut Norggas==
* [[Bargoriekti]] lea sierraduopmostuollu mii gieđahallá riidduid mat leat čadnojuvvon tariffašiehtadusaide. 
* [[Eanajuohkinriekti]] lea sierraduopmostuollu mii gieđahallá áššiid mat gusket fásta opmodagaid vuoigatvuođaide ja geavaheapmái. 
* [[Árvvoštallanriekti]] lea sierraduopmostuollu maid [[Gielddadepartemeanta]] sáhttá [[Plána- ja huksenlága]] § 60 mielde erenoamážit ásahit ovttaskas ášši oktavuođas jus suohkan ohcá ahte galgá dahkkot árvvoštallan lága mielde.

Orgánat nu go [[Oadjoriekti]] ja [[Mánáidsuodjalusa ja sosiála áššiid fylkkalávdegottit]] eai leat duopmostuolut, muhto[[duopmostuollosullasaš hálddašanorgánat]].

[[Duopmostuolluhálddahus|Duopmostuollohálddahusas]] lea hálddahuslaš ovddasvástádus buot riikka duopmostuoluide. 

== Liŋkkat ==
*[http://www.domstol.no/DAtemplates/Article____3059.aspx Norgga duopmostuolut] - Buot Norgga duopmostuoluid portála


[[en:Courts of justice of Norway]]
[[nn:Domstolane i Noreg]]
[[no:Domstolene i Norge]]
