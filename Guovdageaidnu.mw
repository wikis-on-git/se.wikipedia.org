{{Gieldadieđut, Norga 
| namma=Guovdageainnu suohkan
Kautokeino kommune
| vearjogovva=[[File:Kautokeino_komm.svg|70px|Vearjogovva]]
|Kárta=[[File:Kautokeino kart.png|100px|Kárta]]
| fylkanamma=[[Finnmárku]]
| hálddahusguovddáš= Guovdageaidnu
| viidodat= 9 704
| olmmošlohku= 2 935
| olmmošlogujahki=2011
| giella= [[davvisámegiella|sámegiella]] ja [[dárogiella]] 
| url= 	www.kautokeino.kommune.no
| sátnejođiheaddji= [[Klemet Erland Hætta]]
| sátnejođiheaddjibellodat= [[SáB]]
| sátnejođiheaddjijahki= 2011
| eará=
}}
[[File:Kautokeino, kirke.jpg|thumb|[[Guovdageainnu girku]]]]
[[File:This is the center of the sami town Kautokeino.jpg|thumb|[[Guovdageainnu márkanbáiki]]]]

'''Guovdageainnu suohkan''' ({{g-no|''Kautokeino kommune''}}, {{g-fkv|''Koutokeinon komuuni''}}, {{g-fi|''Koutokeinon kunta''}}) lea suohkan ja báiki Sis-[[Finnmárku|Finnmárkkus]]. Dárogiel namma Kautokeino boahtá suomagiel namas Koutokeino ja dat fas sámegiel namas Guovdageaidnu. Sihke sámegiella ja dárogiella leaba dásseárvosaččat, geavahuvvoba sihke sápmelaččain ja almmolaš hálddahusas. Guovdageaidnu lea viidodaga ektui Norgga stuorámus suohkan. Rehkenasto kultuvrralaš guovddáš davvisámiguovllus, ja birrasiid 90 % álbmogis lea davvisámegiella eatnigiellan. Guovdageaidnu lei vuosttaš ja guhká áidna suohkan Norggas gos sámegiella lea dásseárvosaš dárogielain almmolaš hálddahusas. [http://www.kautokeino.kommune.no/finnmark/kautokeino/kautokeinok2.nsf/id/749C949C43BC332A41256F0200356DD0?OpenDocument Suohkanmearka] lea gollelávvu alit vuođus. Guovdageainnu rádjesuohkanat leat [[Návuotna]] ja [[Áltá]] davvin, [[Kárášjohka]] nuortin, [[Ráisa]] oarjin ja [[Suopma|Suoma]] bealde [[Eanodat]] lullin.

Jagi 2011:s lei olmmošlohku Guovdageainnus 2935. Badjel 2000 olbmo ásset Guovdageainnu márkanbáikkis. [[Máze]]s gaskal Guovdageainnu ja [[Áltá|Álttá]] ásset lagabui 400 olbmo. Leat 763 olbmo geat leat gaskkal 0-19 jagi boarrasat. 

Guovdageainnus doibmet ee. [[Beaivváš Sámi Teáhter]], [[Sámi allaskuvla]] ja
Sámi joatkkaskuvla ja boazodoalloskuvla ({{g-no|''Samisk videregående skole og reindriftsskole''}}).

Guovdageaidnu gullá 2009 Sámedikkeválggaid rájes Ávjovári válgabiirii. Dohko gullet maid Kárášjoga gielda ja Porsáŋggu gielda. Ovdal 2009 lei Guovdageaidnu sierra válgabiire.

Guovdageainnus lea giđđalodden leamaš árbevirolaš bivdu dáloniid gaskkas. Norgga lága bokte ii leat lohpi giđđat lottiid bivdit, muhto Guovdageainnus lea leamaš sierra lohpi  (geahččalanortnet) mánggaid jagiid juo. Jagi 2011 lea plána mielde maŋimuš háve geahččalanortnetdoaibma ovdalgo galgá šaddat bistevaš lodden. Ollusat ohcet juohke jagi lobi ohcat, ja bivdu bistá moadde vahku. Dábálaččat olbmot loddejit eahkediid ja ijaid, go dalle lea álkimus bivdit. Lottit maid lea lohpi báhčit leat haŋŋá, vuoktafiehta, duoršu ja vuoktagoalsi.
Norgga lágas lea dát [http://www.lovdata.no/for/lf/mv/tv-20100414-0529-0.html forskrifta] 

Guovdageainnus besse 16- ja 17-jahkásaččat jienastit 2011 jienasteamis. Dát lei [http://www.regjeringen.no/se/dep/krd/tema/valg-og-demokrati/forsok-med-stemmerett-for-16-aringer.html?id=581646 Norgga ráđđehusa] vuohki geahččalit boktit nuoraid politihkkalaš engašemeantta. Geahččalanortnet galgá guorahallat leago ávki nuoraide addit vejolašvuođa jienastit ja dan bokte boktit sin beroštumi váikkuhit báikkalaš servodateallima ja vejolašvuođa váikkuhit báikkálaš áššiid. Guovdageaidnu lei mielde  geahččalanortnegis mas 20 eará suohkana oassálaste.

== Gilit ja eará báikkit ==
* [[Áidejávri]]
* [[Ávjovárri]]
* [[Ákšomuotki]] (Økseidet)
* [[Biedjovággi]] (Biedjovagge)
* [[Ávži]] (Avzi)
* [[Láhpoluoppal]]
* [[Máze]] (Masi)
* [[Siebe]]
* [[Suohpatjávri]]


== Guovdageaidnu geassemánus 2007 ==
<gallery>
File:Nieidagorsi.jpg|Nieidagorži Guovdageaineanus
File:Kautokeino 1.jpg
File:Kautokeino 2.jpg
File:Kautokeino 3.jpg
</gallery>

== Liŋkkat ==

* [http://www.kautokeino.kommune.no Kautokeino kommune]

{{Finnmárkku gielddat}}

[[Category:Guovdageaidnu| ]]
[[Category:Finnmárkku čoahkkebáikkit]]

[[bpy:গুওভডাগেইডনু কৌটকেইনো]]
[[cs:Kautokeino]]
[[da:Kautokeino]]
[[de:Kautokeino]]
[[en:Kautokeino]]
[[es:Kautokeino]]
[[et:Guovdageaidnu vald]]
[[eu:Kautokeino]]
[[fi:Koutokeino]]
[[fr:Kautokeino]]
[[hu:Kautokeino]]
[[it:Kautokeino]]
[[ja:カウトケイノ]]
[[kl:Guovdageaidnu]]
[[nds:Kommun Kautokeino]]
[[nl:Kautokeino (gemeente)]]
[[nn:Kautokeino kommune]]
[[no:Kautokeino]]
[[pl:Guovdageaidnu Kautokeino]]
[[pt:Kautokeino]]
[[ro:Kautokeino]]
[[ru:Кёутукейну]]
[[sl:Guovdageaidnu]]
[[sv:Guovdagesaidnu Kautokeino kommun]]
[[sw:Guovdageaidnu]]
[[vi:Kautokeino]]
[[war:Kautokeino]]
[[zh:凱于圖凱努]]
