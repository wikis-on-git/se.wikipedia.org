[Sámi Allaskuvla] lea ásahuvvon Guovdageidnui, ja galgá addit sámegielat studeanttaide gelbbolašvuođa bargat sihke Sámis ja eará servodagain. Allaskuvllas leat oktiibuot sullii 40 oahppofálaldaga, ja hábme dađistaga ođđa oahpuid servodaga dárbbuid mielde. Dain fállá allaskuvla jahkásaččat 15-20 iešguđet oahppofálaldaga. Sámi Allaskuvla geavaha ođđaáigásaš bargoneavvuid, earret eará giehtadihtoriid ja digitála kámeraid. Sámi allaskuvllas leat studeanttat ja bargit olles Sámis: Norggabeal-, Suomabeal-, Ruoŧabeal- ja Ruoššabeal Sámis.
