'''Sámediggi''' lea [[Sámit|sámiid]] álbmotválljen parlameanta. 

== Historjá ==
[[Norga|Norgga]] Sámediggi ásahuvvui [[golggotmánu 9.]] [[1989]]. Vuosttas Sámedikki rabai [[Gonagas]] [[Olav V]]. 

== Sámedikki dievasčoahkkin ==
Sámedikki bajimuš orgána lea dievasčoahkkin, mat dábálaččat dollojuvvojit njealje geardde jagis. Sámedikkái váljjejuvvojit njuolggo válggain 43 áirrasa.

== Sámediggeválga ==
Sámediggiválga lea juohke njealját jagi seamma beaivvi go [[Stuorradiggi|stuorradiggeválga]]. Vuosttas válga ortnejuvavui jagis [[1989]]. Sámedikki válggas leat 13 válgabiire ja juohke válgabiires váljejuvvojit golbma áirasa.

=== Jienastuslohku ===
Sámediggeválggain jienastusvuoigatvuohta lea buot Norgga beale sámiin geat leat dahje devdet válgajagi 18 jagi. Jus hálida jienastit sámediggiválggas de ferte leat sámi jienastuslogus. Sámi jienastuslohkui sáhtá čálihit iezas jus:
* atná iezas sápmelazzan, ja ahte
* ruovttugiella lea sámegiella, dahje ahte nuppi áhkus, ádjás, ovtta máttárvánhemis dahje máttármáttárvánhemis lea dahje lea leamaš ruovttugiellan sámegiella, dahje lea sámi jienastuslohkui gullevaš sápmelazza mánná.

== Sámedikki viessu ==
[[File:Samediggi03.jpg|250px|right|thumb|Sámedikki viessu Kárášjogas]]
Norgga Sámedikki viessu lea [[Kárášjohka|Kárášjogas]]. Norgga Gonagas [[Harald V]] rabai viesu almmolaččat [[skábmamánu 2.]] beaivve [[2000]]. Jagis 1996 dollojuvvui arkteaktagilvu  ođđa Sámedikkiviesu hábmemis, man vuittiiga [[Stein Halvorsen]] ja [[Christian Sunby]]. Sámediggiviessu mávssii 128,7 miljon kruvnnu ja das lea oktiibuot 5300 njealljehasmehtera.

== Geahča maid ==
* [[Sámediggi, Suopma|Suoma Sámediggi]]
* [[Sámediggi, Ruoŧŧa|Ruoŧa Sámediggi]]
* [[Sámi parlamentáralaš ráđđi]]

== Liŋkkat ==
* [http://www.samediggi.no/ Norgga sámedikki webbasiiddut]
* [http://www.sametinget.se Ruoŧa Sámedikki webbasiiddut]
* [http://www.samediggi.fi Suoma Sámedikki webbasiiddut]


{{Template:Norgga Sámediggeáirasat 2005-2009}}

[[Category:Sápmi]]
[[Category:Norga]]
[[Category:Politihkka]]

[[da:Sametinget i Norge]]
[[en:Sami Parliament of Norway]]
[[fr:Parlement sáme de Norvège]]
[[hu:Norvégiai számi parlament]]
[[it:Parlamento Sami della Norvegia]]
[[nl:Sameting (Noorwegen)]]
[[nn:Det norske sametinget]]
[[no:Sametinget]]
