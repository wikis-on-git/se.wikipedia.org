'''Suoma Sámi Nuorat''' lea [[Ohcejohka|Ohcejogas]] golggotmánus [[1991]] vuođđuduvvon [[Suopma|Suoma]] riikkadási sámenuoraid searvi. Vuođđudančoahkkimis ledje mielde  5.11.1991 Bigga Järvensivu, Rauna Kuokkanen, Jouni S. Laiti, Anne Nuorgam, Outi Paadar, Kirsi Paltto, Marko Torikka ja Esko Aikio. Searvvi vuosttas ságadoallin válljejuvvui Rauna Kuokkanen.

Searvvi ulbmilin lea nannet sámenuoraid identitehta ja lasihit sin dieđuid iežaset kulttuvrras. Searvi maid goziha sámenuoraid ovdduid ja ovddida sámenuoraid áššiid Suomas. Searvi ordne sámenuoraide vejolašvuohta hukset oktavuođaid eará sámenuoraide Suomas ja riikkarájáid rastá, ja eará eamiálbmotnuoraide miehtá máilmmi. Searvi váldá aktivvalaččat beali áššiide, mat gusket sámenuoraid.

Konkrehtalaččat SSN oidno sámenuoraid eallimis iešguđetlágan sámenuoraide oaivvilduvvon dáhpáhusaid hámis.

Searvi lea lahttun earret eará [[Suoma sámiid guovddášsearvi|Suoma sámiid guovddášsearvvis]], [[Anarâškielâ servi|Anárašgiela searvvis]] ja [[Dávgi, sámenuoraid ráđđi|sámenuoraid ráđis Dávggis]].


== Searvvi ságadoallit ==
* Rauna Kuokkanen	1991 - 1995         
* Kati Eriksen 		1996 - 1997
* Heidi Eriksen         1997 - 1998
* Kati Eriksen 		1998 - 2000
* Maria Saijets 	2000 - 2001
* Tiina Sanila-Aikio	2001 - 2002
* Nina West		2002 - 2003
* Heidi Karjalainen 	2003 - 2005
* Aslak Paltto		2005 - 2006
* Tuomas Aslak Juuso	2006 - 2008 
* Keijo Pirttijärvi	2008 - 2009
* Saana Lappalainen	2009
* Tuomas Aslak Juuso	2009 - 2012

== Stivra 2012 ==
* Ságadoalli Tuomas Aslak Juuso
* Várreságadoalli Anne-Maria Magga
* Čálli Aletta Lakkala
* Lahtut: Mikke Näkkäläjärvi & Mira Länsman
* Várrelahtut: Unna-Maari Pulska, Sara Wesslin, Ida-Maria Helander & Elle Arttijeff

== Liŋkkat ==
* [http://suomasaminuorat.blogspot.com/ Suoma Sámi Nuoraid blogga]


== Geahča maid ==
*[[Sáminuorra]]
*[[Noereh!]]
*[[Sami Nurash]]


[[Category:Sámisearvvit]]
[[Category:Suopma]]
