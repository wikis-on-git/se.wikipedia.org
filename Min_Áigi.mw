'''Min Áigi''' lei [[davvisámegiella|sámegiel]] áviisa. Min Áigi vuođđuduvvui oasussearvin [[1993]]:s ja ulbmilin lei almmuhit friddja ja sorjjasmeahttun aviissa [[Sámit|sámi álbmogii]]. Aviissa váldogiella lei [[davvisámegiella]]. Vuosttaš nummar bođii olggos [[miessemánu 22.]] 1993 ja dan máŋŋil aviisa bođii olggos dábálaččat guovtte geardde vahkus. 

Min Áigi višuvdna lei šaddat "aviisa buohkaide" mii fátmmasta olles sámi ássanguovllu, beroškeahtta riikarájiid. Dát lei maid dan mielde maid iešguđetlágan julggaštusaid mielda maid Sámekonferánsa lea cealkán, namalassii ahte sámit leat okta álbmot ja ahte riikarájit eai galgga botket dan oktavuođa. 

==Eaiggádat==
Min Áiggi eaiggáduššet ledje [[Finnmark Dagblad]], [[Kárášjohka|Kárášjoga gielda]], [[Norgga Sámiid Riikasearvi]] (NSR), [[Sámi álbmotlihttu]] (SLF), [[Davvi Girji]], báikkálaš samesearvvit ja eará smávva akšuneara. 

Váldokantuvra lei [[Kárášjohka|Kárášjogas]]. Min Áiggis lei báikkálaš kantuvra [[Deatnu|Deanus]], [[Guovdageaidnu|Guovdageainnus]] ja [[Johkamohka|Johkamohkis]]. Márkanossodat lei [[Leavdnja|Leavnnjas]].

==Ávvir==
Jagis 2008 Min Áigi ja [[Áššu]] čáskojuvvojedje oktii ja das šattai ođđa áviisa, [[Ávvir]]. [[Sámi álbmotbeaivi|Sámi álbmotbeaivve]] seamma jagis Ávvira vuosttaš nummar bođii olggos<ref>{{Neahttagáldu | Čálli= | Namma = Aviissat ja bládit | Čujuhus= http://lotta.yle.fi/srwebanar.nsf/sivut/samimediat?opendocument&pageid=Content65D79-5| Beaivemearri= | Olggosaddi= YLE Sámi Radio | Referensenbeaivi= 09.04.2010 }}</ref>.

==Gáldut==
<references />

== Áššis eará siidduin ==
* [http://www.minaigi.no/ Min Áigi interneahtas]

[[Category:Sámi aviissat]]

[[en:Min Áigi]]
[[hu:Min Áigi]]
[[nds:Min Áigi]]
[[nn:Min Áigi]]
[[no:Min Áigi]]
[[sv:Min Áigi]]
