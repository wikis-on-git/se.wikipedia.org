'''Gonagasriika Norgga Vuođđoláhka''' ({{g-no|Kongeriket Norges Grunnlov}}) mearridii [[Riikačoakkáldat]] [[Eidsvoll|Eidsvollas]] [[Eidsvollvistti|Eidsvollvisttis]] 16. beaivve miessemánus [[1814]]:s; 17. beaivvi miessemánus 1814:s válljejuvvui [[Christian Fredrik]] ([[Dánmárku|Dánmárkku]] ruvdnaprinsa) gonagassan. Konstitušuvdna beaiváduvvui ja julggaštuvvui  seamma beaivvi. [[Vuođđoláhka]] vuolláičállojuvvui 18. beaivve miessemánus 1814:s. Oanehis soahtama maŋŋel Ruoŧain bággejuvvui Norga uniovdnii Ruoŧain. Gonagas Christian abdiserii (celkkii eret norgga truvnnu) [[Mossakonvenšuvnna]] dihte mii čállojuvvui borgemánu 14. beaivvi, ja [[Stuoradiggi]] Vuođđolága ođasmahtii vejolášdahkkandihte uniovnna 4. beaivvi skábmamánus jagi 1814:s. Dát rievdaduvvoje go uniovdna loahpahuvvui 7. beaivvi geassemánus [[1905]]:as- mii lei álgu ođđaáigásaš iešheanalaš Norgan. 

Vuođđoláhka lea oktan [[luondduriekti|luonddurievtti]] riektavuođđoprinsihpain Norgga stáhtavuogádagas konstitušuvnna deaŧaleamos oasit. [[Nicolai Wergeland]] čálii jagis 1814: "Vuođđoláhka Gonagasriika Norgga álgoevttohus Riikačoakkalmasas Eidsvollas jagis 1814". 

Vuođđoláhka lei movttiiduvvon [[USA iešmearrideamijulggaštus]]as jagis [[1776]], [[fránska revolušuvdna|fránska revolušuvnnas]] jagis [[1789]], [[Ruoŧa ráđđehusvuohki|Ruoŧa ráđđehusvuogis]] jagis [[1809]] ja [[spánska konstitušuvdna|spánska konstitušuvnnas]] jagis [[1812]], ja fápmojuohkin lei Eurohpá eanemus radikála konstitušuvdna su áiggis. Muhto unnit stivrenvuogi mielde, mii lei ovdánan Englánddas, parlamentarisma. Dovdui ahte ledje bajásčuvgenáiggi ideálat, erenoamáš Montesquieus oahpu fápmojuohkin birra. 
Vuođđoláhka lea alimus riektegáldu Norggas. Eará mearrádusat mat nákkastit dainna fertejit hilgojuvvot [[lex-superior-prinsihppa| lex-superior-prinsihpa]] mielde. Vuođđolágas sisttisdollojit mearrádusat stádahámi-, [[olmmošvuoigatvuohta|olbmuidvuoigatvuođaid]]-, láhka-addifápmu|láhka-addifámolaččaid- ([[Stuoradiggi]]), [[doaibmanfápmu|doaibmanfámolaččaid]] ([[Ráđđehus]]) ja dupmen-fápmu|dupmen-fámolaččaid (duopmostuolut) birra.
[[Vuođđolágadokumeanttat]] leat [[Stuoradiggearkiiva|Stuoradiggearkiivva]] hálddus.

==Vuođđolágarievdadusat==
[[Stuoradiggi]] čađahii stuorat vuođđolágarievdadusa 20. beaivvi guovvamánus [[2007]]as. [[Parlamentarisma]], mii lei jahkái [[1884]] rájes leamaš čalatkeahttá [[vieruduvvonrievttalašnjuolggadus]], čállojuvvui [[Vuođđoláhka|vuđđoláhkii]]. Viidáseappot heaittihuvvui Stuorradikki juohkin [[Odeldiggi|Odeldikkis]] ja [[Láhkadiggi|Lágadikkis]] lágaáššiid meannudeamis. Lágat mearriduvvojit Stuoradikki dievasčoahkkimis. Dasalassin riikarievtteortnet rievdaduvvui nu ahte [[Riikariekti (Norga)|Riikariekti]] čoahkadus ja áššegieđahallan šattai eanet dálááigásaš ja geabbil.

== Vuođđolága giella ==
Go Vuođđoláhka lea deaŧalaš govastus, ja váruhan dihte ahte teakta lea riekta, šaddet rievdadusat Vuođđolágas čállojuvvot riektačállinvuogimielde mii lea jagi 1814 čálagiela lahka. Dan áigge lea [[dánska]] giella almmolaš čálagiella Norggas, ja [[dárogiella]] dušše unnán rievdaduvvui dánskagielas ovdal riektečállinreforbma jagis 1907. Jagis 1903 Vuođđolágas čađahuvvui unnit lingvisttalaš rievdadusa muhtin sániin gos čállinvuohki lei rievdaduvvon jahkái 1814 rájes.

Buot eará rievádusaid maŋŋel leat geahččalan nu lahka go vejolaš diktit leahket 1903 giela mielde, muhto lea mielddisbuktán muhtin ártegis sániid. Dárogiel sátni "miljø" lea čállojuvvon boaresáigásaš vuogi mielde "milieu", muhto dat ođđaáigásaš mearkkašupmi sátnái ii lean dovddusin 1903as. Viidáseabbo čállojuvvojit [[sámit|sámiid]] birra "sámi álbmotčearda" ("den samiske Folkegruppe"), váikko dárogiel "samisk" sáni ii lean dábálaš atnit ovdal 1970-logus. Sihke jagi 1814:s ja jagi 1903:s livčči adnojuvvon dárogiel sátni "lappisk", jus Vuođđolágas livččii leamas mearrádusat sámiid birra, otne ii lea "lapp" sáni heivvolaš atnit.

Norgga earenoamáš giellahistorjjá geažil lea Vuođđoláhka nu earálágan go dálááigásaš riektečállimis, juoga mii ii leat várra ovttage eará riika vuođđolágain.

== Olggobeal leaŋkkat ==

*http://www.gonagasviessu.no/c74945/artikkel/vis.html?tid=75746
*[http://www.vg.no/pub/vgart.hbs?artid=155467 Reform av Grunnloven] (VG, 2007)
* [http://www.lovdata.no/all/nl-18140517-000.html Gjeldende Grunnlov]
* [http://www.stortinget.no/saker/dokumenter/dok12_03_04.html Dokument nr. 12 (2003-2004)] Grunnlovsforslag fremsatt på det 148. Storting

[[Category:Vuođđolágat]]

[[be:Канстытуцыя Нарвегіі]]
[[ca:Constitució de Noruega]]
[[da:Norges grundlov]]
[[de:Verfassung von Eidsvoll]]
[[en:Constitution of Norway]]
[[eo:Konstitucio de Norvegio]]
[[es:Constitución de Noruega]]
[[et:Norra põhiseadus]]
[[fi:Norjan perustuslaki]]
[[fr:Constitution de Norvège]]
[[he:חוקת נורבגיה]]
[[hu:Norvégia alkotmánya]]
[[it:Costituzione della Norvegia]]
[[ko:노르웨이 헌법]]
[[nl:Noorse Grondwet]]
[[nn:Den norske grunnlova]]
[[no:Norges Grunnlov]]
[[pl:Konstytucja Norwegii]]
[[pt:Constituição da Noruega]]
[[ru:Конституция Норвегии]]
[[sv:Eidsvollförfattningen]]
[[tr:Norveç Anayasası]]
[[uk:Конституція Королівства Норвегія]]
[[zh:挪威宪法]]
