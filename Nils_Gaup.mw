'''Nils Gaup''' (riegádan 12. beaivvi Cuoŋománus 1955, [[Guovdageaidnu|Guovdageainnus]]) lea sámi/norgga filbmarešisevra ja neavttár.

==Biografiija==

Gaup vázzii neavttárskuvlla Stáda Teáhterallaskuvllas, ja eksámena válddii 1978:is. Gaup lei earret eara mielde ásaheamis [[Beaivváš Sámi Nášunálteáhter|Beaivváš Sámi Nášunálteáhtera]], ovdalgo šattai dovddusin iežas filmmain [[Ofelaš|Ofelaččain]]. Filbma lei mielde Oscar-gilvvus dego buoremus olgoriikalaš filbman, dinii badjel bealle milliárdda ruvnno, ja šattai okta dan jagi bivnnuheames láigofilbman máŋgga riikkain, earret eará Eŋglánddas.

Su nubbi filbma [[Håkon Håkonsen]] bođii 1990:s, man ovddas [[Disney]] lei beali máksán. Filbma mávssii 60 millijuvnna ruvnno ráhkadit, ja šattai dala áiggi divraseamos skandinavija filman. Jagi maŋŋel oaččui Nils Gaup fálaldaga ráhkadit dramafilmma ''Not without my daughter'' Sally Fieldain, muhto ii váldan fálaldaga vuosta. Son vállji baicca ráhkadit komedia/thrillera [[Hodet over vannet]] (1993), mii vuittii Amanda-bálkášumi buoremus filmma ovddas. Hodet over vannet filbmejedje ođđasit USA:s mas leigga Cameron Diaz ja Harvey Keitel váldorollain.

==Filmmat==
*[[Guovdageainnu stuimmit]] (2008)
*[[Deadline Torp]] (2005) (TV-ráidu)
*[[Nini - den stille uke]] (2001) (TV-serie)
*[[Misery Harbour]] (1999)
*[[Tashunga]] (1996)
*[[Just Do It]] (1994)
*[[Hodet over vannet]] (1993)
*[[Håkon Håkonsen]] (1990)
*[[Ofelaš]] (Veiviseren) (1987)
