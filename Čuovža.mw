'''Čuovža''' (''Coregonus lavaretus'') lea [[luossaguolit|luossaguolli]].

[[File:Čuovža.jpg|thumb|Čuovža goddojuvvon Guovdageainnus]]

Čuovža gullá luossaguliide ja gávdno miehtá Sámi, ja muđui viidát davit máilmmeoasis. Čuovža gođđá dábálaččat čakčat golggotmánu rájes, muhto soames máddodagat gođđet dálvet. Dat sáhttet gođđat sihke jogain ja jávrriin, gitta 50 mehter čikŋodahkii. Veajehat šaddet giđđat ja leat dalle 15 mm guhku. Čuovža gođđagoahtá 2 - 10 jagi agis, go lea 15 - 40 cm. 

Čuovžžas lea njálbmi hui unni ja borrá divrriid ja dakkáriid. Dábálaččat ii šatta čuovža losit go 2 kg<ref>Aleksandersen, Laila: Fierbmun, Davvi Girji 2006</ref>, ii ge guhkit go 70 cm.

Sámis lea čuovža adnon buorren biebmoguollin, erenoamážit sáltemii ja [[suovastuhttin|suovastuhttimii]].

== Dovdomearkkat ==
Čuovža lea šođbat ja das lea silba ivdni, čielgi lea čáhppadet ja čoavjeuvolli lea vielgat. [[Beahcet]] lea guovttesuorat, ja čuomat leat oalle stuorrát. 

== Ekologiija ==
Čuovža eallá [[jávri|jávrriin]] ja stuora [[Johka|jogain]], ja muhtimat sáhttet mannat borramuša maŋis [[Veahttačáhci|veahttačáhcái]]. 

== Gáldut ==
* Sandlund, Odd Terje: «Sik» i ''Norges dyr - Fiskene 1'' Cappelen 1992
* Sandlund, Odd Terje & Næsje, Tor F.: «Komplekse, laksefisk-dominerte fiskesamfunn på Østlandet» i Borgstrøm, Reidar & Hansen, Lars Petter (red): ''Fisk i ferskvann - et samspill mellom bestander, miljø og forvaltning'' Landbruksforlaget 2000

== Čujuhusat ==
{{Reflist}}

[[Category:Suoma eanagoddeguolit]]
[[Category:Luossaguolit]]

[[ca:Coregonus lavaretus]]
[[csb:Zwëczajny mòrénk]]
[[de:Lavaret]]
[[en:Coregonus lavaretus]]
[[es:Coregonus lavaretus]]
[[et:Merisiig]]
[[fa:آزادماهی چشمه‌ای]]
[[fi:Siika]]
[[fr:Corégone Lavaret]]
[[hu:Nagy maréna]]
[[io:Lavareto]]
[[it:Coregonus lavaretus]]
[[ja:ホワイトフィッシュ]]
[[lt:Sykas]]
[[nl:Coregonus lavaretus]]
[[nn:Sik]]
[[no:Sik]]
[[pl:Sieja pospolita]]
[[sah:Майаҕас (балык)]]
[[sr:Coregonus lavaretus]]
[[sv:Sik]]
