'''Manga''' (japánagiela ([[kanji]]mearkkaiguin: 漫画; [[hiragana]]mearkkaiguin: まんが ja katakanamearkkaiguin: マンガ) sisttisdollet ráidogovaid ja sárgojuvvon ealligovaid (muhtumin gohččoduvvo maiddái ''komikku''), [[jáhpángiella|jáhpángielas]] ja dat vuogáiduvvet stiilii, mii lea gárgeduvvon [[Jáhpán]]is 1900-jahkečuođi loahpas. 

Dáláš hápmái manga leat šaddan dalán [[Nubbi máilmmisoahti|nuppi máilmmisoađi]] maŋŋá, muhto dain lea guhkes ja mohkkái ovdahistorjá ovddit Jáhpanas dáidagis.

Jáhpanis juohkeahkásaš olbmot lohket manga. Šládja doallá sisttis máŋga iešguđetlágán fáttáid: earret eará doaibmafearrániid, romantihkka, valástallama ja spealuid, historjjálaš dráma, komediija, dieđafikšuvnna ja fantasiija, mysteriija, hirbmamáidnasiid, seksualitehta ja fitnodat/gávpedoaimmaid ja nu ain. 1950-logu rájes manga lea jeavda šaddan dehálaš oassin Jáhpana publikašuvnna industriija, nu ahte das lea 406 biljovnna jen márkanossodat Jáhpanis (sullii $3.6 biljovnna). Manga leat maiddái boahtán hirbmat bivnnuhin birra máilmmi. Jagi 2008 [[USA]] ja [[Kanáda]] mangamárkanat ledje $175 miljovnna. Manga leat dábálaččat prenten čáhppesvielgadin, vaikke ivdnejuvvon mangage leat oažžunsajis. Jáhpanis manga leat dábálaččat prentejuvvon ráidogovvabláđđin, mat leat telefongirjji sturrodagas. Dat dávjá dollet sisttis máŋgga dakkár máidnasiid, mat buktojuvvojit ovttaskas dáhpáhusain, ja mat fas joatkašuvvet čuovvovaš bláđis. Juos govvaráidu menestuvvá, čoggojuvvon bihtáid sáhttet almmustahttit ođđasiin lubmagirjin, mii gohččoduvvo ''tankobon''. Mangadáiddár (漫画家 ''mangaka'' jáhpángielas) dábálaččat bargá muhtun vehkkiiguin unna bargolanjas ja lea oktavuođas duddjojeaddji doaimmaheddjiin, gii boahtá gávppálaš publikašuvnna fitnodagas. Juos manga govvaráidu lea doarvái bivnnut, das sáhttá ráhkadit animašuvnna, juogo bláđi juogadeami maŋŋá dahje juoba seamma áiggi go juogadeapmi lea vel jođus, vaikke muhtumin manga leatge sárgojuvvon ovddit ealligovaid dahje animašuvnnaid mielde.

Manga lea tearbma, mii lea anus Jáhpána olggobealde. Dat oaivvilda ráidogovaid, mat leat álgoálggus almmustahttojuvvon namalassii Jáhpánas. Goittotge dakkár govvaráiddut, mat leat ožžon váikkuhusaid manga-govvaráidduin, gávdnojit máilmmi iešguđetlágán osiin, earenoamážit [[Taiwan]]is (''manhua''), [[Lulli-Korea]]s (''manhwa''), ja [[Kiinná]]s, earenoamážit [[Hong Kong]]is (''manhua''). [[Franska]]s ''la nouvelle manga'' lea šaddan hápmin ''bande dessinee'' (girjjálaččat ''drawn strip''). Dat lea sárgojuvvon vuogis, mii lea ožžon váikkuhusa mangas. USA:s olbmot gohččot manga-lágán ráidogovaid ''Amerimangan'', ''máilmmi mangan'', dahje ''álgovuolggalaš [[eŋgelasgiella|eŋgelasgielalaš]] manga'' (OEL manga).

===Etymologiija===
Jáhpánlaš sátni manga, sánis sátnái jorgaluvvon, oaivvilda “hávskes govat”. Vuosttaš háve sátni bođii almmolaš atnui 1800-jahkečuođi loahpas Santo Kyoden govvagirjjis ''Shiji no yukikai'' (1978) ja 1800-jahkečuođi álggus Aikawa Minwa barggus ''Manga hyakujo'' (1814). Sátni bođii ovdan maiddái bivnnuhis ''Hokusai Manga'' girjjiin, mat dolle sisttis iešguđetlágán sárgosat, mat ledje váldon beakkán ukiyo-e dáiddár Hokusai govvagirjjis. Dálá mearkkašumis sáni ”manga” geavahii vuosttaš háve Rakuten Kitazawa (1876-1955).

[[als:Manga]]
[[ar:مانغا (مجلة)]]
[[ast:Manga]]
[[be:Манга]]
[[be-x-old:Манга]]
[[bg:Манга]]
[[bpy:মাঙ্গা]]
[[br:Manga]]
[[bs:Manga]]
[[ca:Manga]]
[[cs:Manga]]
[[cy:Manga]]
[[da:Manga]]
[[de:Manga]]
[[el:Μάνγκα]]
[[en:Manga]]
[[eo:Mangao]]
[[es:Manga]]
[[et:Manga]]
[[eu:Manga]]
[[fa:مانگا]]
[[fi:Manga]]
[[fr:Manga]]
[[ga:Manga]]
[[gan:漫畫]]
[[gl:Manga]]
[[gv:Manga]]
[[he:מאנגה]]
[[hi:मैंगा]]
[[hr:Manga]]
[[hu:Manga]]
[[hy:Մանգա]]
[[id:Manga]]
[[is:Manga]]
[[it:Manga]]
[[ja:日本の漫画]]
[[ka:მანგა]]
[[kn:ಮಂಗಾ]]
[[ko:일본의 만화]]
[[la:Manga]]
[[lb:Manga]]
[[lt:Manga]]
[[lv:Manga]]
[[mk:Манга]]
[[ms:Manga]]
[[nap:Manga]]
[[nl:Manga (strip)]]
[[no:Manga]]
[[oc:Manga]]
[[pl:Manga]]
[[pt:Mangá]]
[[qu:Manga]]
[[ro:Manga]]
[[ru:Манга]]
[[sh:Manga]]
[[simple:Manga]]
[[sk:Manga]]
[[sl:Manga]]
[[sq:Manga]]
[[sr:Manga]]
[[sv:Manga]]
[[sw:Manga]]
[[ta:மங்கா]]
[[th:มังงะ]]
[[tl:Manga]]
[[tr:Manga (çizgi roman)]]
[[uk:Манґа]]
[[vi:Manga]]
[[zh:日本漫画]]
[[zh-min-nan:Ji̍t-pún bàng-gah]]
