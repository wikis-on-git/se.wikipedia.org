Gro Harlem Brundtland (eg. Gro Brundtland, født Gro Harlem 20. april 1939  i Bærum) er en tidligere norsk politiker (Ap). Hun var statsminister i tre perioder, først i 1981, så fra 1986 til 1989 og igjen fra 1990 til 1996. Hun var Norges første kvinnelige statsminister og den første kvinnelige lederen i Arbeiderpartiet fra 1981 til 1992.
Innhold
[skjul]
 
Liv og virke [rediger]

Brundtland ble født i Bærum som datter av Gudmund Harlem. Hun tok medisinsk embedseksamen ved Universitetet i Oslo i 1963 og Master of Public Health ved Harvard-universitetet i USA i 1965. Hun arbeidet i Helsedirektoratet fra 1966, og var assisterende overlege i Oslo Helseråd i perioden 1968–1974.
 

I 1998 ble hun valgt til generaldirektør for Verdens helseorganisasjon.  

Siden da har Brundtland blant annet sittet i styret i UN Foundation og som medlem av organisasjonen The Elders, samt vært Health Policy Fellow ved Harvard University. Hun har også vært medlem av High Level Panel on Threats, Challenges and Change, utnevnt av FNs generalsekretær. I 2007 ble hun, som en av tre, utnevnt til FNs spesialutsending for klimaspørsmål. De to andre er er Chiles tidligere president Ricardo Lagos Escobar og Sør-Koreas tidligere utenriksminister Han Seung-soo. Brundtland er også medlem av Den Internasjonale Kommisjonen for ikke-spredning og kjernefysisk nedrustning.

Hun bor nå i Frankrike med sin mann, Arne Olav Brundtland. I januar 2006 ble hennes navn på nytt trukket frem som en mulig kandidat som generalsekretær i FN.
 
[[no:Gro Harlem Brundtland]]
