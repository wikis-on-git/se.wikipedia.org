[[Image:Femmes_Nain.jpg|460px|left|thumb|[http://www.pbase.com/perrona/inuit__cree_rupert__river Inuit Nain Labrador]]]
'''Inuhkat''' ellet [[Davvi-Amerihkká|Davvi-Amerihká]] mearragáttiin Alaskkas Labradori rádjai. [[Ásia]]s sii ellet [[Beringanuorri|Beringanuori]] gáttiin ja [[Ruonáeana|Ruonáeatnamis]] oarje- ja nuortaguovlluin. Inuhkat eai leat Alaskka áidna álgoálbmot, doppe ellet maid aleuhtat ja indiánat. Aleuhtat sulastahttet inuhkaid kultuvvra ja náli bealis. Dan dihtii ollusat gáddet aleuhtaid dušše inuhkaid vuollejoavkun

Inuhkaid gohčodit maid eskimo-namain. Sátni "eskimo" lea algonkaindiánat addán ja dat oaivvilda "njuoska bieggu borri". Inuhkat ieža gohčodit iežaset inuhkan mii oaivvilda olmuid. Olmmoš lea inuk ja olbmot leat inuit.

Go inuhkat leat duháhiid jagiid ássan viiddis guovlluin, de sin giella lea juohkášuvvan máŋgga eará suopmanin. Inuhkaid ja aleuhtaid  gielat ráhkadit ovttas oktasaš giellajoavkku. Inuhkkaid giella juhkkojuvvo guvttiin luohkáin, 1) nuortaluohkkái, mii hállojuvvo Davvi-Jiekŋameara gáttiin gitta Ruonáeatnamii, ja 2) oarjeluohkkai, mii hállojuvvo Amerihka ja Ásia gáttiin ja Alaskka oarjelulli osiin.

Inuhkaid giella čállojuvvo guovttelágan alfabehtain. Alaskkas ja Ruonáeatnamis geavahuvvojit seammalágan alfabehtat. Ruonáeatnanlaš inuhkka ii ádde maid kanádalaš inuhkka čállá iige nu bures maid son hálla. Goittotge sierra suopmanguovlluid olbmot sáhttet vehá áddet nuppiideaset. Ja dan geažil lea árvoštallojuvvon ahte inuhkat leat oktii buohkat hállan seamma giela. Giella gohččoduvvo earáláhkai iešguđetge guovlluin. Alaskkas suopman lea inupiat, Ruonáeatnamis kalaalisut ja [[Kanáda]]s inuktitut, man čállinvuohki lea earálágan.

[[ar:إنويت]]
[[cy:Inuit]]
[[da:Inuit]]
[[de:Inuit]]
[[el:Ινουίτ]]
[[en:Inuit]]
[[eo:Inuitoj]]
[[es:Esquimal]]
[[fi:Inuitit]]
[[fr:Inuits]]
[[he:אינואיטים]]
[[id:Inuit]]
[[is:Inuítar]]
[[it:Inuit]]
[[iu:ᐃᓄᐃᑦ (ᓄᓇᖃᖅᑳᖅᓯᒪᔪᑦ)/inuit (nunaqaqqaaqsimajut)]]
[[lt:Inuitai]]
[[nl:Inuit]]
[[nn:Inuittar]]
[[pa:ਇਨੁਇਟ]]
[[pl:Inuit]]
[[qu:Inuyt runa]]
[[simple:Inuit]]
[[sv:Inuiter]]
[[tr:İnuit]]
[[zh:因纽特人]]
