[[Image:Saami national anthem.png|right|400px|Sámi soga lávlla.]]


'''Sámi soga lávlla''', lea sámealbmoga lávlla. [[Isak Saba]] čálii sániid [[Sagai Muittalægje]]-bláđii, nr. 7. [[1906]]. Davviriikkalaš sámekonfereansa [[Åre]]s mearridi [[1986]]:s lávlaga [[sámit|sámiid]] álbmotlávllan. [[Arne Sørli]] lea čállán lávlaga šuo&#0331;a, man 15. Davviriikkalaš sámekonfereansa [[Helsset|Helssegis]] jagis [[1992]] dohkehii lávlaga melodian.

Lávla lea maid jorgaluvvon eará sámegielaide. [[Nuortalašgiella|Nuortalašgillii]] dan namma lea [[Sää´msooǥǥ laull]], [[anárašgiella|anárašgillii]] [[Säämi suuvâ lavluu]], [[julevsámegiella|julevsámegillii]] [[Sámemátto lávlla ]] ja [[lullisámegiella|lullisámegillii]] [[Saemie eatnemen vuelie]].


:Guhkkin davvin Dávggáid vuolde
:sabmá suolggai Sámieanan.
:Duottar leabbá duoddar duohkin,
:jávri seabbá jávrri lahka.
:čohkat čilggin, čorut čearuin
:allanaddet almmi vuostái.
:Šávvet jogat, šuvvet vuovddit,
:cáhket ceakko stállenjárggat
:máraideaddji mearaide.

:Dálvit dáppe buolašbiekkat,
:muohtaborggat meariheamit.
:Sámisohka sieluin mielain
:eahccá datte eatnamiiddis:
:Mátkálažžii mánuheabit,
:giđđudeaddji guovssahasat, -
:ruoškkas, ruovggas rođuin gullo,
:juhca jávrriin, jalgadasain, 
:geresskálla máđiid miel.

:Ja go geassebeaivváš gollut
:mehciid, mearaid, mearragáttiid,
:golli siste guollebivdit
:suilot mearain, suilot jávrriin.
:Gollin čuvget čáhcelottit,
:silban šovvot sámieanut,
:šelgot čuoimmit, šleđgot áirrut,
:luitet olbmát lávllodemiin
:geavgŋáid, guoikkaid, goatniliid.

:Sámieatnan sohkagoddi –
:dat lea gierdan doddjokeahttá
:goddi čuđiid, garrogávppiid,
:viehkes vearrevearroválddiid.
:Dearvva dutnje, sitkes sohka!
:Dearvva dutnje, ráfi ruohtas!
:Eai leat doarut dorrojuvvon,
:eai leat vieljain varat vardán
:sámi siivo soga sis.

:Máttarádját mis leat dovle
:vuoitán vearredahkkiid badjel.
:Vuostálastot, vieljat, miige
:sitkatvuođain soardiideamet!
:Beaivvi bártniid nana nálli!
:Eai du vuoitte vašálaččat,
:jos fal gáhttet gollegielat,
:muittát máttarmáttuid sáni:
:Sámieatnan sámiide!

==Liŋkkat==
*[http://home.earthlink.net/~arran5/SamiSogaLavlla.mp3 Sámi soga lávlla (mp3)]

[[Category:Sápmi]]

[[cs:Sámi soga lávlla]]
[[da:Sámi soga lávlla]]
[[en:Sámi soga lávlla]]
[[fi:Sámi soga lávlla]]
[[it:Inno del popolo sami]]
[[nn:Sámi soga lávlla]]
[[no:Sámi soga lávlla]]
[[pl:Hymn Laponii]]
[[pt:Sámi soga lávlla]]
[[yo:Sámi soga lávlla]]
