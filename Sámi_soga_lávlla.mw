
'''Sámi soga lávlla''', lea sámealbmoga lávlla. [[Isak Saba]] čálii sániid [[Sagai Muittalægje]]-bláđii, nr. 7. [[1906]]. Davviriikkalaš sámekonfereansa [[Åre]]s mearridi [[1986]]:s lávlaga sámiid álbmotlávllan.


 Guhkkin davvin Dávggáid vuolde
 sabmá suolggai Sámieanan.
 Duottar leabbá duoddar duohkin,
 jávri seabbá jávrri lahka.
 čohkat čilggin, čorut čearuin
 allanaddet almmi vuostái.
 Šávvet jogat, šuvvet vuovddit,
 cáhket ceakko stállenjárggat
 máraideaddji mearaide.
 
 Dálvit dáppe buolašbiekkat,
 muohtaborggat meariheamit.
 Sámisohka sieluin mielain
 eahccá datte eatnamiiddis:
 Mátkálažžii mánuheabit,
 giððudeaddji guovssahasat, -
 ruoškkas, ruovggas roðuin gullo,
 juhca jávrriin, jalgadasain, 
 geresskálla máðiid miel.
 
 Ja go geassebeaivváš gollut
 mehciid, mearaid, mearragáttiid,
 golli siste guollebivdit
 suilot mearain, suilot jávrriin.
 Gollin čuvget čáhcelottit,
 silban šovvot sámieanut,
 šelgot čuoimmit, šleðgot áirrut,
 luitet olbmát lávllodemiin
 geavgŋáid, guoikkaid, goatniliid.
 
 Sámieatnan sohkagoddi –
 dat lea gierdan doddjokeahttá
 goddi čuðiid, garrogávppiid,
 viehkes vearrevearroválddiid.
 Dearvva dutnje, sitkes sohka!
 Dearvva dutnje, ráfi ruohtas!
 Eai leat doarut dorrojuvvon,
 eai leat vieljain varat vardán
 sámi siivo soga sis.
 
 
 Máttarádját mis leat dovle
 vuoitán vearredahkkiid badjel.
 Vuostálastot, vieljat, miige
 sitkatvuoðain soardiideamet!
 Beaivvi bártniid nana nálli!
 Eai du vuoitte vašálaččat,
 jos fal gáhttet gollegielat,
 muittát máttarmáttuid sáni:
 Sámieatnan sámiide!

{{Samisk spire}}

[[Kategori:Samisk litteratur]]
[[Kategori:Samisk musikk]]
[[Kategori:Samar]]
