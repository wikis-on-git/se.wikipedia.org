[[Image:Thorbjorn_Jagland_2007.jpg|thumb|200px|Thorbjørn Jagland<br /><small>Foto: Harry Wad</small>]]

'''Thorbjørn Jagland''' (riegádan [[skábmamánu 5.|5. beaivvi skábmamánus]] [[1950]]:s [[Drammen]]is, dalle Thorbjørn Johansen) lea norgga politihkkár ja miellahttu [[Norgga Bargiidbellodat|Norgga Bargiidbellodagas]]. Son šattai 1. beaivve golggotmánus 2009 [[Eurohkáráđđi|Eurohpáráđi]] generálačálli. Son lei Bargiidbellodaga jođiheaddji 1992:s 2002 rádjai, stáhtaministtar 1996-1997, olgoriikaministtar 2000-2001 ja stuoradiggepresideantta 2005-2009.

==Biografiija==
Thorbjørn Jagland bajásšattai [[Buskerud]]as. Su áhčči Helge Johansen lei sveisejeaddji ja su eadni Ingrid, riegádan Bjerknes, lei goahkka. Álggu 1950-logus rievdadii bearaš goarggu Johansenis Jaglandain. Jagland lea ráhkaduvvon goargu maid bearaš gávnnai ovtta girjjis loahpas 1940-loguin. Jagland álggii lohkat sosiálaekonomalaš ámmátstudium [[Oslo Universiteahtta|Oslo Universitehtas]], muhto heittii go lei geargan nuppi osiin ja oaččui exam.oecon dási.

Son náitalii Hanne Grotjordain ja sudnos leat guokte bártni.

===Girječálli===
Jagland lea aktiivvalaš girječálli ja lea almmuhan máŋga girjji, earret eará Mu eurohpalaš niehku (Min europeiske drøm) 1990:s,  ''Brev'' ("Reive") 1995:s, ''Vår sårbare verden'' ("Min rašes máilbmi") 2001:s ja ''Ti teser om EU og Norge'' 2003:s.

==Bargu norgga politihkas==
Jagland álggahii iežas politihkalaš barggu AUF:as Buskerudas, go son lei jođiheaddji 1973-1976 áigodagas. 1975-1983 áigodagas lei son dasa lassin miellahttu fylkkadikkis Buskerudas. Son lei observatora [[FN]]:a váldočoahkkimis [[1976]] čavčča, ja 1977 šattai jođiheaddji [[AUF]] guovddážis. Dan maŋŋel lei guorahallančálli Norgga Bargiidbellodagas. Son lei konstituerejuvvon bellodatčálli 1986-1987, ja válljejuvvui bellodatčállin [[Njukčamánu 28.|28. beaivvi njukčamánus]] [[1987]]:s gitta [[skábmamánu 8.|8. beaivái skábmamánus]] 1992. Son lei čálli lávdegoddebarggus mii bijai vuođu bellodaga politihkkii stuoradiggeáigodagas 1986-1989. Dan maŋŋel válddii badjelasas jođiheaddjibarggu bargiidbellodagas [[1992]]:s [[Gro Harlem Brundtland]]a maŋŋel. Dán barggus son lei gitta [[skábmamánu 10.|10. beaivái skábmamánus]] [[2002]], go [[Jens Stoltenberg]] álggi danin.

Stuoradikkis son lea leamašan Bargiidbellodaga vuosttášáirras golbma stuorradiggeáigodagain (1993-1997, 1997-2001 ja 2001-2005) ja son lei parlamenttalaš jođiheaddji Bargiidbellodaga stuorradiggejoavkkus 1993-1996 ja 1997-2000. Son lei miellahttu Lágadikkis, Viiddiduvvon olgoriikakomitéas, Suodjaluskomitéas ja Stuoradikki válgakomitéas.

===Stáhtaministtar===
Maŋŋel go [[Gro Harlem Brundtland]] válljii heaittihit iežas barggu politihkarin [[golggotmánu 25.|25. beaivvi golggotmánus]] [[1996]]:s, Jagland šattai su maŋisboahtti stáhtaministtarin, jagi maŋŋel stuoradiggeválgga 1997:s. Válgakámppas son logai jienasteddjiide ahte son ja Bargiidbellodat geassádit ráđđehusposišuvnnas jus bellodat ii oaččo 36,9 proseantta válggas, mii lei man ollu bellodat ja Brundtland ožžo 1993:a válggain. Bargiidbellodat oaččui dusse 35 proseantta jienain, ja nu heittii stáhtaministtarin. Jaglanda ráđđehusa maŋŋel čuovui [[Kjell Magne Bondevik]]a vuosttaš ráđđehus.

Go Jagland buvttii iežas álginjulggaštusa [[29. beaivvi golggotmánus]] [[1996]], šattai dajahus ''Norgga viessu'' ([[Det norske hus]]) govvan árvooktasašvuođas Norgga servodagas. Jagland ii rievdadan politihka maid Brundtland lei ásahan, muhto dat jahki stáhtaministtarin lei goitge muoseheapme, erenoamážit go lonuhedje stáhtaráđiid. [[Terje Rød-Larsen]] heittii plánenministtarvirggis 35 beaivvi maŋŋel, ovdal go [[Grete Faremo]] heittii [[Berge Furre]]-ášši dihte. [[Anne Holt]] maid válljii heaitit justiisaministtarin oanehaš áiggi maŋŋel.

===Olgoriikaministtar===
Son lei olgoriikaministtar Jens Stoltenberga vuosttaš ráđđehusas [[Njukčamánu 17.|17. beaivvi njukčamánus]] 2000:is gitta [[Golggotmánu 19.|19. beaivvi golggotmánus]] 2001:ii. Dan maŋŋel šattai jođiheaddji Stuoradikki Olgoriikakomitéas.

===Stuoradiggepresideantta===
Stuoradiggeválggaid maŋŋel 2005:s válljejuvvui Jagland [[Stuoradikkepresideantta|Stuorradiggepresideantan]], ja šattai de vuosttažin gii lea leamaš sihke stáhtaministtar, olgoriikaministtar ja stuoradiggepresideantta. Dan botta go lei stuoradiggepresideantta lei Jagland áŋgir servodatdigaštallamiin, muhto ii searvan bellodatpolitihkalaš digaštallamiidda.
Jagland lea maid áŋgirit searvan Norgga Eurohpá-politihkkii, ja livččii mielas ahte Norga šattašii EU-miellahttun. 2002:s son oaččui bálkkašumi earret eará ”[[Dán jagáš eurohpalaš]]” Eurohpalaš Nuorain ([[Europeisk Ungdom)]].


{{DEFAULTSORT:Jagland, Thorbjørn}}
[[Category:Norgga stáhtaministarat]]
[[Category:Riegádeamit 1950]]

[[an:Thorbjørn Jagland]]
[[az:Torbörn Yaqland]]
[[da:Thorbjørn Jagland]]
[[de:Thorbjørn Jagland]]
[[en:Thorbjørn Jagland]]
[[es:Thorbjørn Jagland]]
[[et:Thorbjørn Jagland]]
[[fi:Thorbjørn Jagland]]
[[fr:Thorbjørn Jagland]]
[[hu:Thorbjørn Jagland]]
[[id:Thorbjørn Jagland]]
[[io:Thorbjørn Jagland]]
[[it:Thorbjørn Jagland]]
[[lt:Thorbjørn Jagland]]
[[mr:थॉरब्यॉर्न यॅगलँड]]
[[nl:Thorbjørn Jagland]]
[[nn:Thorbjørn Jagland]]
[[no:Thorbjørn Jagland]]
[[oc:Thorbjørn Jagland]]
[[pl:Thorbjørn Jagland]]
[[pt:Thorbjørn Jagland]]
[[qu:Thorbjørn Jagland]]
[[ru:Ягланд, Турбьёрн]]
[[sv:Thorbjørn Jagland]]
[[sw:Thorbjørn Jagland]]
[[tr:Thorbjørn Jagland]]
[[uk:Турбйорн Ягланд]]
[[zh:托尔比约恩·亚格兰]]
