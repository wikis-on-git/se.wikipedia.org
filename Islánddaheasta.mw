'''Islánddaheasta''' lea [[heastanálli]], mii lea čálgan [[Islánda|Islánddas]]. Vaikko heasttat leat unnit, muhtumin juoba [[ponni|ponnisturrosaččat]], eanaš máddogirjjit čujuhit daidda [[heasta]]n. Islánddaheastat rávásmuvvet njozet, muhto nuppe dáfus dat leat sitkadat ja ellet guhká. Eamiriikkas dain leat unnán dávddat; Islándda láhka gieldá buktimis heasttaid riikii iige heastta, man lea dolvon eret sullos, oaččo šat buktit ruovttoluotta. Islánddaheastain leat guokte [[lávkenšládja|lávkenšlája]] dábálaš oahkuma, njolggi ja ruohttama/salluma lassin(, mat eará náliin leat). Islánddaheasta lea iežas riikka áidna heastanálli, muhto dat lea maiddái bivnnut riikkaidgaskasaččat. Stuorra populasuvnnat gávdnojit [[Eurohpa]]s ja [[Davvi-Amerihkká|Davvi-Amerihkás]]. Nálli geavahuvvo ain árbevirolaš eanasaji bargguin eamiriikkas, muhto maiddái astoáiggis, čájáhusain ja gilvvohallamiin. 

Nálli lea čálgan ponniin, maid skandinávalaš ođđaássit buktet Islándii 800- ja 900-loguin. Nálli birra lea čállon sihke girjjálašvuođas ja historjjálaš gálduin olles Islándda historjjá áigge. Vuosttas čujuhus ovttaskas hestii gávdno 1100-logus. [[Norgga mytologiija]]s bálvaledje heasttaid ja seamma dáhpi bođii Islándii vuosttas ođđaássiid mielde. Válljejeaddji nállašuhttima bokte nálli lea čálgan dálá muddui. Lunddolaš válljejupmi lea maiddái váikkuhan ollu, dasgo máŋggat heasttat leat jápmán galbmasii dahje nealgái Islándda garra dálkkadagas. Jagi 1780 stuorra oassi nális jámii dollavári russuma dihte. Vuosttas islánddaheasttaid nállesearvi vuođđuduvvui Islánddas jagi 1904. Dálá áigge gávdnojit organisašuvnnat 19 sierra riikkas ja dain lea oktasaš njunušorganisašuvdna ''The International Federation of Icelandic Horse Associations'' (Riikkaidgaskasaš islánddaheastaservviid lihttu). 

==Náli iešvuođat==
Islánddaheasttaid deaddu lea 330–380 kg ja allodat 132–142 cm, mii lea dábálaččad ponni sturrodat, muhto šaddadeaddjit ja nállemáddogirjjit álo čujuhit daidda heastan.<ref name=Edwards>[Edwards, Elwyn Hartley (1994): The Encyclopedia of the Horse. 1st American edition. New York, NY. Dorling Kindersley. ISBN 1564586146. Siiddut: 194–195]</ref><ref name=Colors>[http://www.icelandics.org/colors.php?bc=AlBz United States Icelandic Horse Congress: Colours]</ref> Gávdnojit máŋggat teoriijat das, manin islánddaheasttaid gohččodit namalassii heastan. Okta dain čujuha náli ealis temperamentii ja stuorra persovnnalašvuohtii,<ref name=Hendricks/> ja dasa ahte islánddagielas váilu ''ponni''-sátni.<ref>[http://books.google.com/?id=Qvz62nMkQLYC&pg=PA46&dq=Icelandic+horse+or+pony#v=onepage&q=Icelandic%20horse%20or%20pony Becker, Theresa et. al. (2007): Why Do Horses Sleep Standing Up?: 101 of the Most Perplexing Questions Answered About Equine Enigmas, Medical Mysteries, and Befuddling Behaviors. Siidu 46. HCI. ISBN 075730608X.]</ref> Nuppi teoriija mielde náli sáhttá gohčodit heastan millosabbot go ponnin náli deattu ja dáktestruktuvrra dihte ja danin go dat nákcá guoddit lossa nođiid.<ref>[http://books.google.com/?id=fzz6yfeNqp8C&pg=PA81&dq=Icelandic+horse+or+pony#v=onepage&q=Icelandic%20horse%20or%20pony Chamberlin, J. Edward (2007): Horse: How the Horse Has Shaped Civilizations. Siidu 81. Random House, Inc. ISBN 067697869X]</ref> Islánddaheasttat sáhttet leat iešguđet ivdnásaččat: omd. muzehat, čuoivvagat, ruškadat, čáhppadat, jievjjat, palominot, pintot ja girjjagat. Islánddagielas gávdnojit badjel 100 nama iešguđetlágan ivnniide ja ivdnekombinašuvnnaide.<ref name=Edwards/><ref name=Colors/>. Dain leat soabatgorálaš oaivvit, main lea njuolggoprofiila ja govda gállu. Čeabet lea oanehaš, deahkkái ja govdat máddagis; fálbmi lea govdat ja vuollegaš; raddi čieŋal; lábit deahkkásat ja vehá hállut; sealgi guhkki; bahta govdat ja deahkkái, oanehaš ja vehá hállut. Juolggit leat nannosat ja oanehaččat. Dain leat oalle guhkkes ovdačuožžamasat ja oanehis vuohesat. Hárji ja seaibi leat bolfasat, vuovttat leat roavvásat ja seaibi lea vuollin gitta. Nálli lea dovddus sitkatvuođas ja návccas birget unna borramušain.<ref name=Bongianni>[Bongianni, Maurizio (doaimm.) (1988): Simon & Schuster's Guide to Horses and Ponies. Simon & Schuster, Inc. New York, NY. ISBN 0671660683. s. 133] </ref> Nállái lea čálgan dubbalguolgageardi, vai dat birge galbma dálkkis.<ref>[https://www.thehorse.com/ViewArticle.aspx?ID=3067 Strickland, Charlene (2001): Pony Power! Bláđis The Horse, 1.1.2001.]</ref>

[[File:IcelandicHorseInWinter.jpg|thumb|left| Islánddaheasta bolfedálveguolggas.]]

<!--Heasttaid iešvuođat leat iešguđetláganat dan vuođul, masa ovttaskas šaddadeaddjit leat f-->

Náli siste leat máŋggat heastajoavkkut, main leat iešguđetlágan iešvuođat, danin go ovttaskas šaddadeaddjit leat fokuseren iešguđet áššiide. Muhtumat leat fokuseren noađđe- ja bargoheasttaide, mat sierranit čielgasit riidenheasttain, mat leat fuolalaččat válljejuvvon danin, go dat máhttet árbevirolaš islánddalaš lávkenšlájaid. Muhtin heasttaid šaddadit dušše beare heastabierggu dihte. Muhtin šaddadeaddjit fokuserejit dihto ivdnásaš heasttaide. <ref name=Edwards/>

Nálli rávásmuvvá njozet. Heasttain eai láve riidet ovdal go dat leat njealljejahkásaččat, iige daid gorutlaš gárggiideapmi leat gárvvis ovdal go čiežajahkásažžan. Daid šaddolaččamos jagit leat gávccis gávccinuppelohkái, vaikko dat leat nannosat ja savrrit alo gitta guoktelotjahkásažžan. Islánddaheastadámmá, mii elii Dánmárkkus, olii oláhuslaš 56 jagi ahkái.<ref name=Hendricks>[ Hendricks, Bonnie (1995): International Encyclopedia of Horse Breeds. University of Oklahoma Press. ISBN 9780806138848. s. 232.]</ref> Nubbi islánddaheasta fas elii Stuorra-Britannias 42-jahkásažžan. <ref>[http://www.ihsgb.co.uk/about_the_breed.htm About the Icelandic Horse. The Icelandic Horse Society of Great Britain.]</ref> Heasttat leat erenomáš šaddolaččat, ja goappáge sohkabeali sáhttá geavahit sagaheapmái gitta 25-jahkásažžan; muhtin dámmát leat ožžon várssáid juoba 27-jahkásažžan. Heasttat eai láve ballát álkkit, dasgo Islándda sullos dain eai leat lunddolaš goddit.<ref name=Hendricks/> Islánddaheasttat lávejit leat ustitlaččat, lojit ja daid lea álki giehtaguššat, vaikko dat leat maiddái movttegat ja iešsihkkarat.<ref name=KHP>[http://www.imh.org/breeds.php?pageid=8&breed=49&alpha=Three. Icelandic Horse. International Museum of the Horse. Kentucky Horse Park.]</ref> Danin go nálli eallá isolašuvnnas eará heasttain, Islánddas nális eai láve leat dávddat, earret muhtunlágan siskkáldas parasihtat. Islánddas leat nu unnán dávddat, danin go láhka gieldá buktimis ruovttoluotta heasttaid, mat leat dolvojuvvon sullos eret. Láhka maid gáibida, ahte buot heastabiergasat, mat buktojuvvojit riikii, galget leat juogo ođđasat ja geavatmeahttumat dahje ollásit desinfierejuvvon. Das lea čuvvon, ahte eamiheasttain ii leat mangelágan immunitehta; dávdaepidemiija sullos livččiige oalle sihkkarit sorbmálaš nállái.<ref name=Hendricks/> Dát dagaha váttisvuođaid heastačájáhusaide: eamiriikka islánddaheasttaid ii sáhte veardidit olgoriikkaid heasttaide, dasgo mangelágan elliid ii sáhte buktit Islándii eaige riikkas vuolgán heasttat oaččo máhccat ruovttoluotta.<ref name=KHP/>

===Lávkenšlájat===
Islánddaheasta lea “vihttalávkenšlájat”, sihkarjuolggat nálli, mii lea dovddus maid návccas johtit rámšoeatnamis. Nálli máhttá dábálaš oahkuma, njolggi ja ruohttama/salluma lassin guokte eará lávkenšlája. Vaikko stuorámus oassi heastaáššedovdiin atná ruohttama ja salluma sierra lávkenšládjan danin go julggiid lávkemis lea vehá variašuvdna, <ref>[http://books.google.com/?id=o8RvD3X8ur8C&pg=PA206&dq=canter+or+gallop#v=onepage&q=canter%20or%20gallop. Roberts, Tristan David Martin (1995): Understanding balance: the mechanics of posture and locomotion. s. 204–206. Nelson Thornes. ISBN 1565934164]</ref> islánddalaš nállemáddogirjjit atnet ruohttama salluma ovtta lávkenšládjan. Das boahtá tearbma “vihttalávkenšlájat”. <ref name=Brit>[http://www.ihsgb.co.uk/the_gaits.htm The Gaits of the Icelandic Horse. The Icelandic Horse Society of Great Britain.]</ref>

[[File:271 Happadís frá Stangarholti.jpg|thumb|left| Palomino islánddaheasta, mii tölte.]]

Vuosttas lasselávkešládja lea njealljetávttat laterála dásseoahkun lávkenšládja, man gohččodit namain '''tölt'''. Dat lea dovddus dan bávkkanaslágan jođálmahttimis ja fárttas; dat lea maiddái vuogas riidet ja ovdana johtilit.<ref name=Bongianni/> Töltis lea stuorra variašuvdna iešguđetlágan stiillaid gaskkas ja danin tölta lávejit veardidit eará seammalágan laterála lávkenšlájaide dego amerihkáriidenheastta ''rack'', Paso Fino -heasttaid ''largo'' ja Tennesseewalkera ruohtti oahkun. Dego buot laterála dásseoahkun lávkešlájain juolgelávkenortnet lea seamma go oahkumis (gurut maŋŋejuolgi, gurut ovdajuolgi, olgeš maŋŋejuolgi, olgeš ovdajuolgi), muhto dat sierrana oahkumis dakko, ahte heasta sáhttá töltet máŋggalágan fárttain, johtilis oahkuma fárttas dábálaš ruohttama fártii. Muhtin islánddaheasttat liikojit eanemustá töltet, nuppit fas njolggástit. Rivtteslágan oahpahus sáhttá doarjut heajos lávkenšlájaid, muhto tölt lea lunddolaš lávkenšládja, man heasta máhttá juo riegádettiin.<ref name=OSU>[http://www.ansi.okstate.edu/breeds/horses/icelandic/index.htm. Breeds of Livestock: Icelandic. Oklahoma State University.]</ref><ref name=Brit/><ref name=tolt>[http://www.icelandics.org/checklist.php?bc=AlCa. Buyer's Checklist. United States Icelandic Horse Congress]</ref> Töltis leat guokte variašuvnna, maid šaddadeaddjit atnet boasttoláganin. Vuosttas lea eahpedássidis lávkenšládka, man gohččodit spiidnepássan (eaŋ. "Pig's Pace" dahje "Piggy-pace", su. possupassi) ja mii lea eanet guoktetávttat lávken go njealljetávttat dásseoahkun. Nuppi gohččodit “Vallhopp”in ja dat lea tölta ja ruohttama kombinašuvdna. Dan oaidná eandalii skuvlekeahttes nuorra heasttain dahje heasttain, mat sehkkejit iežaset lávkenšlájaid. Goappáge variašuvnnas lea unohas riidet.<ref name=tolt/>

Nálli máhttá maiddái '''pássa''', "girdi lávkema", man gohččodit namain ''skeið'', ''flugskeið'' dahje ''flying pace''(eaŋ.). Dat lea johtil ja dássidis. Dan lávejit geavahit pássagilvvuin.<ref name=Edwards/><ref name=Hendricks/> Muhtin heasttat sáhttet pássas oláhit juoba fártta 48 km/h. <ref name=KHP/> Buot islánddaheasttat eai máhte dán lávkenšlája; elliid, mat máhttet sihke tölta pássa árbevirolaš lávkenšlájaid lassin, atnejit náli buoremussan.<ref name=KHP/> Pássa lea guoktetávttat laterála lávkenšládja, mas lea oanehis boddu julggiid lávkema gaskkas; goabbáge bealde goabbáge juolgi boahtá eatnamii measta seamma áigge (gurut ovda- ja maŋŋejuolgi, boddu, olgeš ovda- ja maŋŋejuolgi). Dat lea oaivvilduvvon buresskuvlejuvvon ja dássedettolaš heasttaide ja čeahpes riidedeaddjiide. Dán lávkenšlája ii sáhte geavahit guhkes mátkkiin. Njoazes pássa lea unohas riidejeaddjái eaige dan ávžžut geavahit dalle go heastta leat skuvlemin dán lávkenšládjii.<ref name=Brit/> Vaikko stuorámus oassi pássaheasttain gilvvohallet skearuin, dábálaččat islánddaheasttain lávejit riidet gilvvuin. <ref name=KHP/>

==Historjá==
[[File:Gæðingamót Fáks 2009 242.jpg|thumb|right|Jievja islánddaheasta. Lávkenšládja: pássa.]]

Islánddaheasttaid máttut bohte Islándii várra vikiŋga áigge skandinávaid mielde jagiid 860 ja 935 gaskkas. Dáža ođđaássiid čuvvo sisafárrejeaddjit Irlándda, Mansullo ja Skotlándda oarjesulluid dáža koloniijain.<ref name=Edwards/> Dát maŋit ođđaássit bukte mielddiset ponniid, mat eará báikiin čálge vehážiid mielde shetlánddaponnin, badjeeatnanponnin ja connemaran. Dát seahkanedje ovddeš elliin.<ref name=Bongianni/> Lea maiddái vejolaš, ahte heastain lea leamaš oktavuohta jakutiaponniin,<ref name=Edwards2>Edwards, Elwyn Hartley (1994): The Encyclopedia of the Horse. 1st American edition. Dorling Kindersley. New York, NY. ISBN 1564586146. s. 184–185</ref> ja nálli muittuha fysalaččat maiddái Norgga ivggoheastta.<ref>Edwards, Elwyn Hartley and Candida Geddes (doaimm.)(1987): The Complete Horse Book. Trafalgar Square, Inc. North Pomfret, VT. ISBN 0-943955-00-9. s. 121</ref> Eará nálit, main leat seammasullasaš iešvuođat go islánddaheasttain, leat omd. fearsulluidponni<ref>[http://www.ansi.okstate.edu/breeds/horses/faeroes/index.htm Breeds of Livestock: Faeroes Pony. Oklahoma State University.]</ref> ja Norgga vuotnaheasta.<ref>[http://books.google.com/?id=ZojyGIfG9m4C&pg=PA152&dq=Norwegian+Fjord+Icelandic+horse#v=onepage&q=Norwegian%20Fjord%20Icelandic%20horse Neville, Jennifer (2008): Hrothgar's horses:feral or thoroughbred? Girjjis Godden, Malcolm ja Simon Keynes (doaimm.) Anglo-Saxon England, Volume 35, s. 152. Cambridge University Press. ISBN 0521883423.]</ref> Sullii 900 jagi dassái geahččaledje lasiruossanahttit nuortavara nállái, man čuovvumužžan eallit hedjonedje. <ref name=Edwards/> Jagi 982 Islándda '''Alþingi''' (parlameanta) ásahii lágaid, mat gilde buktimis heasttaid Islándii ja nie heaittihedje ruossanahttima. Náli leat dál šaddadan Islánddas buhtisin badjel 1 000 jagi.<ref name=BritHistory>[http://www.ihsgb.co.uk/breed_history.htm The History of Icelandic Horses. The Icelandic Horse Society of Great Britain]</ref><ref>[http://books.google.com/?id=9_GfdBAASUQC&pg=PA60&dq=importing+horses+to+iceland Evans, Andrew (2008): Iceland. Bradt Travel Guides. ISBN 184162215X. s. 60]</ref>

[[File:Icelandic mare and foal1.jpg|thumb|left|An Icelandic mare and foal]]

==Geavaheapmi==

==Registration==
[[File:Icelandic ponies.jpg|thumb|A herd of Icelandic horses]]

==Čujuhusat==
 <references/>

==Olgguldas liŋkkat==
{{commons|Icelandic horse}}

;Nálleorganisašuvnnat
* [http://feif.org/ International Federation of Icelandic Horse Associations]
* [http://www.cihf.ca/ Canadian Icelandic Horse Federation]
* [http://www.icelandics.org United States Icelandic Horse Congress]
* [http://www.ihsgb.co.uk/ The Icelandic Horse Society of Great Britain]
* [http://www.worldfengur.com Studbook of origin of the Icelandic horse]

;Eará neahttasiiddut
* [http://en.eidfaxi.is/ Icelandic Horse magazine]
* [http://www.toltnews.com/ Tölt News - US Icelandic Horse magazine]
* [http://www.landsmot.is/ Landsmot - National Horse Show]

[[arc:ܣܘܣܝܐ ܐܝܣܠܢܕܝܐ]]
[[be:Ісландскі конь]]
[[be-x-old:Ісьляндзкі конь]]
[[da:Islandsk hest]]
[[de:Islandpferd]]
[[en:Icelandic horse]]
[[eo:Islanda ĉevalo]]
[[fr:Islandais (cheval)]]
[[is:Íslenski hesturinn]]
[[lv:Īslandes zirgs]]
[[lt:Islandijos puskraujai arkliai]]
[[hu:Izlandi póni]]
[[nl:IJslander (paard)]]
[[no:Islandshest]]
[[nn:Islandshest]]
[[pl:Kuc islandzki]]
[[pt:Cavalo islandês]]
[[ru:Исландская лошадь]]
[[fi:Islanninhevonen]]
[[sv:Islandshäst]]
[[zh:冰島馬]]
