'''Islánddaheasta''' lea [[heastanálli]], mii lea šaddan [[Islánda|Islánddas]]. Vaikko heasttat leat unnit, muhtumin juoba [[ponni|ponnisturrosaččat]], eanaš máddogirjjit čujuhit daidda [[heasta]]n. Islánddaheastat rávásmuvvet njozet, muhto nuppe dáfus dat leat sitkadat ja ellet guhká. Eamiriikkas dain leat unnán dávddat; Islándda láhka gieldá buktimis heasttaid riikii iige heastta, man lea dolvon eret sullos, oaččo šat buktit ruovttoluotta. Islánddaheastain leat guokte [[lávkenšládja|lávkenšlája]] dábálaš oahkuma, njolggi ja ruohttama/salluma lassin. Islánddaheasta lea iežas riikka áidna heastanálli, muhto dat lea maiddái bivnnut riikkaidgaskasaččat. Stuorra populašuvnnat gávdnojit [[Eurohpá]]s ja [[Davvi-Amerihkká|Davvi-Amerihkás]]. Nálli geavahuvvo ain árbevirolaš eanasaji bargguin eamiriikkas, muhto maiddái astoáiggis, čájáhusain ja gilvvohallamiin. 

Nálli lea čálgan ponniin, maid skandinávalaš ođđaássit bukte Islándii 800- ja 900-loguin. Náli birra lea čállon sihke girjjálašvuođas ja historjjálaš gálduin olles Islándda historjjá áigge. Vuosttas čujuhus ovttaskas hestii gávdno 1100-logus. [[Norgga mytologiija]]s bálvaledje heasttaid, ja seamma dáhpi bođii Islándii vuosttas ođđaássiid mielde. Válljejeaddji nállašuhttima bokte nálli lea čálgan dálá muddui. Luondduválljen lea maiddái váikkuhan ollu, dasgo máŋggat heasttat leat jápmán galbmasii dahje nealgái Islándda garra dálkkadagas. Jagi 1780 stuorra oassi nális jámii dollavári russuma dihte. Vuosttas islánddaheasttaid nállesearvi vuođđuduvvui Islánddas jagi 1904. Dálá áigge gávdnojit organisašuvnnat 19 sierra riikkas, ja dain lea oktasaš njunušorganisašuvdna ''The International Federation of Icelandic Horse Associations'' (Riikkaidgaskasaš islánddaheastaservviid lihttu). 

==Náli iešvuođat==
Islánddaheasttaid deaddu lea 330–380 kg ja allodat 132–142 cm, mii lea dábálaččat ponni sturrodat, muhto šaddadeaddjit ja nállemáddogirjjit álo čujuhit daidda heastan.<ref name=Edwards>Edwards, Elwyn Hartley (1994): The Encyclopedia of the Horse. 1st American edition. New York, NY. Dorling Kindersley. ISBN 1564586146. s. 194–195</ref><ref name=Colors>[http://www.icelandics.org/colors.php?bc=AlBz United States Icelandic Horse Congress: Colours]</ref> Gávdnojit máŋggat teoriijat das, manin islánddaheasttaid gohčodit namalassii heastan. Okta dain čujuha náli ealasis temperamentii ja stuorra persovnnalašvuhtii<ref name=Hendricks/> ja dasa ahte islánddagielas váilu ''ponni''-sátni.<ref>[http://books.google.com/?id=Qvz62nMkQLYC&pg=PA46&dq=Icelandic+horse+or+pony#v=onepage&q=Icelandic%20horse%20or%20pony Becker, Theresa et. al. (2007): Why Do Horses Sleep Standing Up?: 101 of the Most Perplexing Questions Answered About Equine Enigmas, Medical Mysteries, and Befuddling Behaviors. s. 46. HCI. ISBN 075730608X.]</ref> Nuppi teoriija mielde náli sáhttá gohčodit heastan millosabbot go ponnin ealli deattu ja dáktestruktuvrra dihte ja danin go dat nákce guoddit lossa nođiid.<ref>[http://books.google.com/?id=fzz6yfeNqp8C&pg=PA81&dq=Icelandic+horse+or+pony#v=onepage&q=Icelandic%20horse%20or%20pony Chamberlin, J. Edward (2007): Horse: How the Horse Has Shaped Civilizations. Siidu 81. Random House, Inc. ISBN 067697869X]</ref> Islánddaheasttat sáhttet leat iešguđet ivdnásaččat: omd. muzehat, čuoivvagat, ruškadat, čáhppadat, jievjjat, palominot, pintot ja girjjagat. Islánddagielas gávdnojit badjel 100 nama iešguđetlágan ivnniide ja ivdnekombinašuvnnaide.<ref name=Edwards/><ref name=Colors/>. Islánddaheasttain leat soabatgorálaš <--maid dát mearkkaša?--> oaivvit, main leat njuolggoprofiila ja govda gállu. Čeabet lea oanehaš, deahkkái ja govdat máddagis; fálbmi lea govdat ja vuollegaš; raddi čieŋal; lábit deahkkásat ja vehá hállut; sealgi guhkki; bahta govdat ja deahkkái, oanehaš ja vehá hállut. Juolggit leat nannosat ja oanehaččat. Dain leat oalle guhkkes ovdačuožžamasat ja oanehis vuohesat. Hárji ja seaibi leat bolfasat, vuovttat leat roavvásat ja seaibi lea vuollin gitta. Nálli lea dovddus sitkatvuođas ja návccas birget unna borramušain.<ref name=Bongianni>Bongianni, Maurizio (doaimm.) (1988): Simon & Schuster's Guide to Horses and Ponies. Simon & Schuster, Inc. New York, NY. ISBN 0671660683. s. 133</ref> Nállái lea gárggiidan duppalguolgageardi, vai dat birge galbma dálkkis.<ref>[https://www.thehorse.com/ViewArticle.aspx?ID=3067 Strickland, Charlene (2001): Pony Power! Bláđis The Horse, 1.1.2001.]</ref>

[[File:IcelandicHorseInWinter.jpg|thumb|left| Islánddaheasta bolfedálveguolggas.]]

Heasttaid iešvuođat leat iešguđetláganat dan vuođul, masa ovttaskas šaddadeaddjit leat fokuseren. Muhtumat leat fokuseren noađđe- ja bargoheasttaide, mat sierranit čielgasit riidenheasttain, mat leat fuolalaččat válljejuvvon danin, go dat máhttet árbevirolaš islándalaš lávkenšlájaid. Muhtin heasttaid šaddadit dušše beare heastabierggu dihte. Muhtin šaddadeaddjit fokuserejit dihto ivdnásaš heasttaide. <ref name=Edwards/>

Nálli rávásmuvvá njozet. Heasttain eai láve riidet ovdal go dat leat njealljejahkásaččat, iige daid gorutlaš gárggiideapmi leat gárvvis ovdal go čiežajahkásažžan. Daid šattolaččamos jagit leat gávccis gávccinuppelohkái, vaikko dat leat nannosat ja sávrrit álo gitta guovttelotjahkásažžan. Islánddaheastadámmá, mii elii Dánmárkkus, olii oláhuslaš 56 jagi ahkái.<ref name=Hendricks>Hendricks, Bonnie (1995): International Encyclopedia of Horse Breeds. University of Oklahoma Press. ISBN 9780806138848. s. 232.</ref> Nubbi islánddaheasta fas elii Stuorra-Britannias 42-jahkásažžan. <ref>[http://www.ihsgb.co.uk/about_the_breed.htm About the Icelandic Horse. The Icelandic Horse Society of Great Britain.]</ref> Heasttat leat erenomáš šattolaččat, ja goappáge sohkabeali sáhttá geavahit sagaheapmái gitta 25-jahkásažžan; muhtin dámmát leat ožžon várssáid juoba 27-jahkásažžan. Heasttat eai láve ballát álkit, dasgo Islándda sullos dain eai leat lunddolaš vašálaččat.<ref name=Hendricks/> Islánddaheasttat lávejit leat ustitlaččat ja lojit. Daid lea álki giehtaguššat, vaikko dat leat maiddái movttegat ja iešsihkkarat.<ref name=KHP>[http://www.imh.org/breeds.php?pageid=8&breed=49&alpha=Three. Icelandic Horse. International Museum of the Horse. Kentucky Horse Park.]</ref> Danin go nálli eallá isolašuvnnas eará heasttain, Islánddas nális eai láve leat dávddat, earret muhtunlágan siskkáldas parasihtat. Islánddas leat nu unnán dávddat, danin go láhka gieldá buktimis ruovttoluotta heasttaid, mat leat dolvojuvvon sullos eret. Láhka maid gáibida, ahte buot heastabiergasat, mat buktojuvvojit riikii, galget leat juogo ođđasat ja geavatmeahttumat dahje ollásit desinfierejuvvon. Das lea čuvvon, ahte eamiheasttain ii leat mangelágan immunitehta; dávdaepidemiija sullos livččiige oalle sihkkarit sorpmálaš nállái.<ref name=Hendricks/> Dát dagaha váttisvuođaid heastačájáhusaide: eamiriikka islánddaheasttaid ii sáhte veardidit olgoriikkaid heasttaide, dasgo mangelágan elliid ii sáhte buktit Islándii eaige riikkas vuolgán heasttat oaččo máhccat ruovttoluotta.<ref name=KHP/>

===Lávkenšlájat===
Islánddaheasta lea “vihttalávkenšlájat”, sihkarjuolggat nálli, mii lea dovddus maid návccas johtit rámšoeatnamis. Nálli máhttá dábálaš oahkuma, njolggi ja ruohttama/salluma lassin guokte eará lávkenšlája. Vaikko stuorámus oassi heastaáššedovdiin atná ruohttama ja salluma sierra lávkenšládjan danin go julggiid lávkemis lea vehá variašuvdna, <ref>[http://books.google.com/?id=o8RvD3X8ur8C&pg=PA206&dq=canter+or+gallop#v=onepage&q=canter%20or%20gallop. Roberts, Tristan David Martin (1995): Understanding balance: the mechanics of posture and locomotion. s. 204–206. Nelson Thornes. ISBN 1565934164]</ref> islánddalaš nállemáddogirjjit atnet ruohttama ja salluma oktan lávkenšládjan. Das boahtá tearbma “vihttalávkenšlájat”. <ref name=Brit>[http://www.ihsgb.co.uk/the_gaits.htm The Gaits of the Icelandic Horse. The Icelandic Horse Society of Great Britain.]</ref>

[[File:271 Happadís frá Stangarholti.jpg|thumb|left| Palomino islánddaheasta. Lávkenšládja: tölt.]]

Vuosttas lasselávkenšládja lea njealljetávttat laterála dásseoahkun lávkenšládja, man gohččodit namain '''tölt'''. Dat lea dovddus dan bávkkanaslágan jođálmahttimis ja fárttas; dat lea maiddái vuogas riidet ja ovdana johtilit.<ref name=Bongianni/> Töltis lea stuorra variašuvdna iešguđetlágan stiillaid gaskkas ja danin tölta lávejit veardidit eará seammalágan laterála lávkenšlájaide dego amerihkáriidenheastta ''rack'', Paso Fino -heasttaid ''largo'' ja Tennesseewalkera ruohtti oahkun. Dego buot laterála dásseoahkun lávkešlájain juolgelávkenortnet lea seamma go oahkumis (gurut maŋŋejuolgi, gurut ovdajuolgi, olgeš maŋŋejuolgi, olgeš ovdajuolgi), muhto dat sierrana oahkumis dakko, ahte heasta sáhttá töltet máŋggalágan fárttain, johtilis oahkuma fárttas dábálaš ruohttama fártii. Muhtin islánddaheasttat liikojit eanemustá töltet, nuppit fas njolggástit. Rivtteslágan oahpahus sáhttá doarjut heajos lávkenšlájaid, muhto tölt lea lunddolaš lávkenšládja, man heasta máhttá juo riegádettiin.<ref name=OSU>[http://www.ansi.okstate.edu/breeds/horses/icelandic/index.htm. Breeds of Livestock: Icelandic. Oklahoma State University.]</ref><ref name=Brit/><ref name=tolt>[http://www.icelandics.org/checklist.php?bc=AlCa. Buyer's Checklist. United States Icelandic Horse Congress]</ref> Töltis leat guokte variašuvnna, maid šaddadeaddjit atnet boasttoláganin. Vuosttas lea eahpedássidis lávkenšládja, man gohččodit spiidnepássan (eaŋ. ''Pig's Pace'' dahje ''Piggy-pace'', su. ''possupassi'') ja mii lea eanet guoktetávttat lávken go njealljetávttat dásseoahkun. Nuppi gohččodit ''Vallhopp''in ja dat lea tölta ja ruohttama kombinašuvdna. Dan oaidná eandalii skuvlekeahttes nuorra heasttain dahje heasttain, mat sehkkejit iežaset lávkenšlájaid. Goappáge variašuvnnas lea unohas riidet.<ref name=tolt/>

Nálli máhttá maiddái '''pássa''', "girdi lávkema", man gohččodit namain ''skeið'', ''flugskeið'' dahje ''flying pace''(eaŋ.). Dat lea johtil ja dássit. Dan lávejit geavahit pássagilvvuin.<ref name=Edwards/><ref name=Hendricks/> Muhtin heasttat sáhttet pássas olahit juoba 48 km/h fártta. <ref name=KHP/> Buot islánddaheasttat eai máhte dán lávkenšlája; elliid, mat máhttet sihke tölta ja pássa árbevirolaš lávkenšlájaid lassin, atnet náli buoremussan.<ref name=KHP/> Pássa lea guoktetávttat laterála lávkenšládja, mas lea oanehis boddu julggiid lávkema gaskkas; goappáge bealde goabbáge juolgi guoská eatnamii measta seamma áigge (gurut ovda- ja maŋŋejuolgi, boddu, olgeš ovda- ja maŋŋejuolgi). Dat lea dárkkuhuvvon buresskuvlejuvvon ja dássedettolaš heasttaide ja čeahpes riidejeaddjiide. Dán lávkenšlája ii sáhte geavahit guhkes mátkkiin. Njoazes pássa lea unohas riidejeaddjái eaige dan ávžžut geavahit dalle go heastta leat skuvlemin dán lávkenšládjii.<ref name=Brit/> Vaikko stuorámus oassi pássaheasttain gilvvohallet skearuin, dábálaččat islánddaheasttain lávejit riidet gilvvuin. <ref name=KHP/>

==Historjá==
[[File:Gæðingamót Fáks 2009 242.jpg|thumb|right|Jievja islánddaheasta. Lávkenšládja: pássa.]]

Islánddaheasttaid máttut bohte Islándii várra vikiŋgaáigge skandinávaid mielde jagiid 860 ja 935 gaskkas. Dáža ođđaássiid čuvvo sisafárrejeaddjit Irlándda, Mansullo ja Skotlándda oarjesulluid dáža koloniijain.<ref name=Edwards/> Dát maŋit ođđaássit bukte mielddiset ponniid, mat eará báikiin čálge vehážiid mielde shetlánddaponnin, badjeeatnanponnin ja connemaran. Dát seahkanedje ovddeš elliin.<ref name=Bongianni/> Lea maiddái vejolaš, ahte heasttain lea leamaš oktavuohta jakutiaponniin,<ref name=Edwards2>Edwards, Elwyn Hartley (1994): The Encyclopedia of the Horse. 1st American edition. Dorling Kindersley. New York, NY. ISBN 1564586146. s. 184–185</ref> ja nálli muittuha fysalaččat maiddái Norgga ivggoheastta.<ref>Edwards, Elwyn Hartley and Candida Geddes (doaimm.)(1987): The Complete Horse Book. Trafalgar Square, Inc. North Pomfret, VT. ISBN 0-943955-00-9. s. 121</ref> Eará nálit, main leat seammasullasaš iešvuođat go islánddaheasttain, leat omd. fearsulluidponni<ref>[http://www.ansi.okstate.edu/breeds/horses/faeroes/index.htm Breeds of Livestock: Faeroes Pony. Oklahoma State University.]</ref> ja Norgga vuotnaheasta.<ref>[http://books.google.com/?id=ZojyGIfG9m4C&pg=PA152&dq=Norwegian+Fjord+Icelandic+horse#v=onepage&q=Norwegian%20Fjord%20Icelandic%20horse Neville, Jennifer (2008): Hrothgar's horses:feral or thoroughbred? Girjjis Godden, Malcolm ja Simon Keynes (doaimm.) Anglo-Saxon England, Volume 35, s. 152. Cambridge University Press. ISBN 0521883423.]</ref> Sullii 900 jagi dassái geahččaledje lasiruossanahttit nuortavara nállái, man čuovvumužžan eallit hedjonedje. <ref name=Edwards/> Jagi 982 Islándda '''Alþingi''' (parlameanta) ásahii lágaid, mat gilde buktimis heasttaid Islándii ja nie heaittihedje ruossanahttima. Náli leat dál šaddadan Islánddas buhtisin badjel 1 000 jagi.<ref name=BritHistory>[http://www.ihsgb.co.uk/breed_history.htm The History of Icelandic Horses. The Icelandic Horse Society of Great Britain]</ref><ref>[http://books.google.com/?id=9_GfdBAASUQC&pg=PA60&dq=importing+horses+to+iceland Evans, Andrew (2008): Iceland. Bradt Travel Guides. ISBN 184162215X. s. 60]</ref>

Dološ dážat bálvaledje heastta šattolašvuođa symbolan, ja vilges heasttaid oaffarušše oaffardoaluin ja seremoniijain. Go dát ođđaássit bohte Islándii, sii bukte iežaset oskumušaid ja heasttaid mielddiset.<ref name=Edwards/> Heasttain lei guovddáš oassi Norgga mytologiijas ja máŋggain heasttain ledje stuorra rollat norggalaš myhtain. Okta dain lea ''Sleipnir'', gávccijuolggat heasta, man oamastii Odin, Norgga ipmiliid jođiheaddji.<ref>[http://books.google.com/?id=HC93q4gsOAwC&pg=PA1030&dq=sleipnir+odin+king+of+the+gods#PPA1024,M1 Littleton, C. Scott (2005): Gods, Goddesses, and Mythology. Marshall Cavendish. ISBN 0761475591. s. 1024–1030.]</ref> ''Skalm''-dámmá fas lea vuosttas islánddaheasta, man nama historjá dovdá. 1100-logu ođđaássigirjji mielde čearddahoavda Seal-Thorir vuođđudii ođđaássama báikái, gosa Skalm bisánii ja manai veallut iežas nođiin. Heasttain leat guovddáš rollat maiddái islánddalaš sagain ''Hrafnkel Saga'', ''Njal Saga'' ja ''Grettir Saga''. Vaikko dát golbma saga leat čállojuvvon 1200-logus, daid leat sajuštan nuge árra áigái go 800-lohkui. Dát árragirjjálašvuohta váikkuha ain otná beaiváige, dasgo máŋggat modeardna Islándda riidenjoavkkut ja heastacorragat leat ožžon nama Norgga mytologiija heasttain.<ref name=KHP/>

Gaskaáigge heasttaid atne islánddalačča divrasamos opmodahkan.<ref name=Thousand>[http://www.icelandics.org/1000.php?bc=AlBy Thousand Year History. United States Icelandic Horse Conference]</ref> Soahteheasttat ledje buhttemeahttumat soalddahiidda ja danin daid muhtumin hávdadedje ovttas jápmán riidejeaddjiin ja beakkuhedje muitalusaid daid daguid birra. Islánddalaččat ordnejedje maiddái varradoarrumiid oriid gaskkas; dáid dahke guoimmuheami dihte ja válljen dihte buoremus elliid šaddadeapmái. Buoremus oriid govvidedje sihke girjjálašvuođas ja virggálaš báhpáriin Islándda dásseválddi perioda áigge 930–1262.<ref name=Edwards/> Oredoarrumat ledje dehálaš oassi islánddalaš kultuvrras, ja stuimmit, sihke fysalaččat ja verbálat, ledje dábálaččat geahččiid gaskkas. Konfivttat heastadoarrumiin adde gilvvohalliide vejolašvuođa buoridit iežaset politihkalaš ja sosiála saji vašalaččaid ektui. Dain ledje viiddes sosiála ja politihkalaš čuovvumušat, mat muhtumin láidejedje politihkalaš lihtodemiid ođasmahttimii. Buot olmmošdoarrumat eai goit lean duođalaččat. Dáhpáhusat ledje báiki, gos ustibat ja juoba vačalaččat baste gilvvohallat almmá stuorra čuovvumušaid haga. Servvoštallan nuorra albmáid ja nissoniid gaskkas lei maid dábálaš heastadoarrumiin.<ref> Martin, John D. (2003): Sports and Games in Icelandic Saga Literature. Bláđis Scandanavian Studies, 75. s. 27–32.</ref>

[[File:Icelandic mare and foal1.jpg|thumb|left|Islánddaheastadámmá ja -vársá.]]

Náli čálgamis luondduválljejumis leamaš guovddáš rolla, dasgo stuorra heastajoavkkut jápme nealgái ja galbmasii. Jagiin 874–1300, gaskaáiggi liegga perioda buorit dálkkadatdiliid áigge,<ref>[http://www.ncdc.noaa.gov/paleo/globalwarming/medieval.html "Medieval Warm Period". National Climactic Data Center.]</ref> islánddalaš šaddadeaddjit válljejedje heasttaid šaddadeapmái dihto ivnniid ja struktuvrra vuođul. Jagiin 1300–1900 válljejeaddji nállašuhttima manahii mearkkašumis, dasgo dálkkadat lei dávjá garas ja máŋggat heasttat ja olbmot jápmet dan geažil. Jagiid 1783 ja 1784 gaskkas sullii 70 % Islándda heasttain jápme vulkána gutnamirkohussii ja nealgái, go dollavári Lakagígar russui jagi 1783. Russun bisttii gávcci mánotbaji. Dat govččai čuđiid njealljehasmiillaid eatnamis lávain ja sirddii dahje goikkihii máŋggaid jogaid. <ref name=Hendricks/><ref>[http://www.umhverfisstofnun.is/media/fraedsluefni/Lakagigar_enska.pdf Lakagígar Skaftafell National Park. The Environment Agency of Iceland.]</ref> Populašuvdna ealáskii vehážiid mielde čuovvovaš jahkečuođi áigge, ja 1900-logu álggus válljejeaddji nállašuhttin šaddagođii fas dehálažžan.<ref name=Hendricks/> Vuosttas islánddaheasttaid nálleorganisašuvnnaid vuođđudedje jagi 1904, ja vuosttas Islándda nállemáddogirjji jagi 1923.<ref name=OSU/>

Islánddaheastaid dolvo Stuorra-Británniai ovdal 1900-logu bargat geađgekoallaruvkiin, dasgo dat ledje gievrasat ja unnit. Daid heasttaid eai goit goassige registreren ja daid leahkimis gávdno muđuige unnán duođaštusat. Virggálaččat islánddaheasttaid dolvo vuosttas háve Duiskii 1940-logus.<ref name=Thousand/> Vuosttas virggálaš doalvumat Stuorra-Británniai ledje jagi 1956, go skotlánddalaš eanandoalli, Stuart McKintosh, álggahii šaddadanprográmma. Eará šaddadeaddjit Stuorra-Británnias čuvvo McKintosha, ja jagi 1986 vuođđuduvvui Stuorra-Británnia islánddaheastasearvi (the Icelandic Horse Society of Great Britain).<ref name=BritHistory/><ref>Sponenberg, D. Phillip (1996): Horses Through Time: The Proliferation of Horse Breeds. Roberts Rinehart Publishers. Boulder, CO. ISBN 1570980608. OCLC 36179575. s. 171</ref> Islánddaheasttaid leat dolvon ain eanet ja eanet olgoriikkaide 1900-logu beallemuttu rájes.<ref name=Thousand/> Jagi 1969 rájes máŋggat searvvit leat bargan ovttas seailluhan, ovddidan ja márkanastin dihte dáid heasttaid Riikkaidgaskasaš islánddaheastaservviid lihtu doarjalemiin.<ref>[http://feif.org/ International Federation of Icelandic Horse Associations.]</ref> Dálá áigge islánddaheasta lea ain dovddus iežas varralinjjá buhtisvuođas, ja dat lea áidna heastanálli Islánddas.<ref name=Bongianni/>

Islánddaheasttat leat erenomáš bivnnuhat Oarje-Eurohpás, Skandinávias ja Davvi-Amerihkás.<ref name=Hendricks/> Islánddas leat sullii 80 000 islánddaheastta (veardidan dihte olbmolohkui, mii lea 317 000), ja sullii 100 000 leat olgoriikkain. Sullii 50 000 islánddaheastta leat Duiskkas, gos leat máŋggat aktiivvalaš riiden- ja nállesearvvit.<ref name=KHP/>

==Geavaheapmi==
Islánddaheasttain lea ain dehálaš oassi islánddalaš eallimis, vaikko mekaniseren ja geainnuid buorideapmi leat unnidan dárbbu náli geavaheapmái. Vuosttas virggálaš islánddaheastagilvu lei Akureyris jagi 1874,<ref name=Edwards/> ja máŋggat gilvvut ordnejuvvojit ain miehtá riikka cuoŋománus geassemánnui. Gávdnojit sihke duolbaeatnangilvvut ja cagganáideruohttamat ja maiddái čájáhallan luohkát, main gilvvohallet náli erenomáš lávkenšlájain.<ref name=Edwards/> Dávjá ordnejit dálvedáhpáhusaid, dego gilvvuid jikŋon čázádagaid alde, main heasttat ja riidejeaddjit ain duollet dálle doddjojit čáhčái ja dárbbašit gádjuma.<ref>[http://www.horseandhound.co.uk/news/397/276401.html White, Charlotte (5.2.2009) Ponies and riders fall through ice during racing in Reykjavík. Bláđis Horse & Hound]</ref> Vuosttas čájáhusat, mat konsentrerejedje elliid nállekvalitehtii, lágiduvvojedje jagi 1906.<ref name=KHP/> Islándda Eanandoallosearvi ovttas Nationála Riidensearveorganisašuvnnain ordne dálá áigge jeavddalaččat čájáhusaid, main leat máŋggat iešguđetlágan luohkát.<ref name=Edwards/> Muhtin veardde heasttaid šaddadit ain njuovvama várás, ja stuorámus oassi bierggus dolvojuvvo Jáhpanii.<ref name=OSU/> Eanandoallit ain geavahit náli sávzzaid čohkkemii Islándda badjeeatnamiin, muhto stuorámus oassi heasttain geavahit gilvvohallamii ja ástoáiggi riidemii.<ref name=KHP/>

==Máddogirjjit ja organisašuvnnat==
[[File:Icelandic ponies.jpg|thumb|Islánddaheastačora]]

Dálá áigge islánddaheastaorganisašuvnnat gávdnojit 19 riikkas. Daid oktasaš njunušorganisašuvdnan doaibmá ''the International Federation of Icelandic Horse Associations'' (FEIF).<ref>[http://feif.org/FEIF/tabid/70/Default.aspx Welcome to FEIF. International Federation of Icelandic Horse Associations]</ref> FEIF vuođđuduvvui 25. beaivve miessemánus 1969. Dalle das ledje guhtta lahttu: Nuortariika, Dánmárku, Duiska, Islánda, Hollánda ja Šveica. Fránkariika ja Norga serve jagi 1971, Belgia ja Ruoŧŧa jagi 1975. Maŋŋil Suopma, Kanáda, Stuorra-Británnia, Fearsullot, Luxemburg, Itália, Slovenia ja Irlánda serve, muhto Irlánda vulggii maŋŋelabbos eret, go doppe eai lean doarvái lahtut. Ođđa Zealánda lea ožžon veahkkelahttustáhtusa, dasgo dan lahttovuođđu unni.<ref>[http://feif.org/FEIF/History/tabid/108/Default.aspx The Development of FEIF. International Federation of Icelandic Horse Associations]</ref> Jagi 2000 vuođđuduvvui WorldFengur, mii lea FEIF:a virggálaš islánddaheasttaid máddogirji.<ref name=FEIFWF>[http://feif.org/WorldFengur/tabid/356/Default.aspx WorldFengur. International Federation of Icelandic Horse Associations]</ref> Registtar lea neahttadiehtorádjoprográmma, man geavahit máddogirjin, gos sáhttá ohcat islánddaheasttaid náli historjjá ja varralinjjáid.<ref name=WF>[http://www.worldfengur.com/ WorldFengur: The Studbook of Origin for the Icelandic Horse.]</ref> Registtar sisttisdoallá dieđuid sohkadávvalis, šaddadeaddjis, oamasteaddjis ja maŋisboahttiin, govaid, šaddadanárvvoštallamiid ja erenomáš identifiserema juohke registrerejuvvon heasttas. Diehtoráju leat vuođđudan ovttasbarggus Islándda hálddahus ja FEIF.<ref name=FEIFWF/> Dan vuođđudeami rájes sullii 300 000 islánddaheastta, sihke ealli ja jápmán heasttaid, leat registrerejuvvon miehtá máilmmi.<ref name=WF/> ''Islandpferde-Reiter- und Züchterverband'' lea duiskalaš islánddaheasttaid riidejeaddjiid ja šaddadeaddjiid organisašuvdna, mii ovttasta buot islánddaheastaservviid Duiskkas.<ref>[http://www.ipzv.de/69-Verband-.htm IPZV e.V.&nbsp;– ein Kurzportrait. Islandpferde-Reiter- und Züchterverband]</ref>

==Čujuhusat==
 <references/>

==Olgguldas liŋkkat==
{{commons|Icelandic horse}}

;Nálleorganisašuvnnat
* [http://feif.org/ International Federation of Icelandic Horse Associations]
* [http://www.cihf.ca/ Canadian Icelandic Horse Federation]
* [http://www.icelandics.org United States Icelandic Horse Congress]
* [http://www.ihsgb.co.uk/ The Icelandic Horse Society of Great Britain]
* [http://www.worldfengur.com Studbook of origin of the Icelandic horse]

;Eará neahttasiiddut
* [http://en.eidfaxi.is/ Icelandic Horse magazine]
* [http://www.toltnews.com/ Tölt News - US Icelandic Horse magazine]
* [http://www.landsmot.is/ Landsmot - National Horse Show]

[[arc:ܣܘܣܝܐ ܐܝܣܠܢܕܝܐ]]
[[be:Ісландскі конь]]
[[be-x-old:Ісьляндзкі конь]]
[[da:Islandsk hest]]
[[de:Islandpferd]]
[[en:Icelandic horse]]
[[eo:Islanda ĉevalo]]
[[fr:Islandais (cheval)]]
[[is:Íslenski hesturinn]]
[[lv:Īslandes zirgs]]
[[lt:Islandijos puskraujai arkliai]]
[[hu:Izlandi póni]]
[[nl:IJslander (paard)]]
[[no:Islandshest]]
[[nn:Islandshest]]
[[pl:Kuc islandzki]]
[[pt:Cavalo islandês]]
[[ru:Исландская лошадь]]
[[fi:Islanninhevonen]]
[[sv:Islandshäst]]
[[zh:冰島馬]]
