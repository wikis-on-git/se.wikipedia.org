'''Norsk rikskringkasting AS''' beaivválaččat ja márkanfievrrideamis gohčoduvvo oanádusain '''NRK''', mii lea stáhtalaš eaiggáduvvon  fitnodat, mii sadde oktasaš sáddagiid [[radio]]s ja [[TV]]:as ja eará ođđa mediain. NRK lea vuođđuduvvon dábálašsadden prinsihpaide seamma málle mielde go [[BBC]] (Britsh BroadCasting) ja lea miellahttun Eurohpaš sáddenuniovnnas. 

NRK lea vuođđuduvvon jagis 1933 ja lea [[Norga|Norgga]] stuorámus mediafitnodat. NRK:as ledje jagis 2010 njealje riikkaviidosaš TV-kanálat ([[NRK1]], [[NRK2]], [[NRK3]] ja [[NRK Super]]) ja golbma riikkaviidosaš radiokanálat ([[NRK P1|P1]], [[NRK P2|P2]] ja [[NRK P3|P3]]).


== Ruhtadeapmi ==
NRK lea ruhtaduvvon sáddendivvagiid vuođul, nu gohčoduvvon «[[TV-liseansa]]». NRK liseansadienas leai jagis [[2005]] badjelaš golbma miljárdda norgga ruvnnu, sullii seamma olu go olles Norgga kulturbušeahtta.
 
Jagis 2006 buvttii máidnosat ja sponsen NRK:ii dietnasa 51 miljovnna ruvnnu. Liseansadienas leai seamma jagi lagabui njealje miljárda ruvnnu.

NRK:as lea váldokantuvrrat [[Oslo]]s [[Marienlyst]]as ja [[Troandin|Troandimis]] [[Tyholt]]as. [[Teaksta-TV]] álggahuvvui jagis [[1983]], ja NRK.no/NRK Interaktiv ásahuvvui jagis [[1994]]. NRK šattai stadalaš aksjafitnodat jagis [[1996]]. 

Vásáhusguovddaš NRK Opplevelser rahppui Marienlystas Oslos jagis 2003, gos earret eará leat govat ja jienat NRK historjjás.


===Historjá===

Radiodállu, Radiohuset (Kringkastingshuset), lea boarráseamos oassi NRK:a váldokantuvrras, mii lea NRK Marienlyst Oslos. Fásta radiosáddagat alge Norggas jagis 1925 priváhta fitnodagas Kringkastingsselskapet A/S. Dat lea algu Norgga sáddemis, mii ásahuvvui jagis 1933. NRK leai sihke eaiggáduvvon ja stivrejuvvon stáhtas, ja deháleamos doaibman leai álgoálggos álbmogii juohkit dieđuid, mii dahkkui briitannialaš BBC málle mielde. 

Soađiáigge 1940–45 sáddendoaimma stivrejedje Norggas nasisttat, ja sáddenfierbmi belohahkii billašuvvan, nuba NRK seammás fárrehii doaimmas Stuorrabrittaniai, man jođihii [[Toralv Øksnevad]]. Sáddagat ledje maid Amerihkás soađiáigge.

1950-jagiin vuoruhuvvu guoimmuheapmi ja boaittobeale báikeguovlluid áššit. Jagis 1954 alge geahččalasaddagat, ja fásta sáddagat jagi 1960 rájes. 

Almmolaš rahpan TV:as Norggas leai 20.8. [[1960]]. Jo [[OG]] gilvvuin [[Grenoble]]s jagis 1968 eanas oassi sáddagiin ledje ivnniiguin.  1970 logus bohte eanet ivdnesáddagat, ja ođassátta [[Dagsrevyen]] bođii jo jagis 1973. Fásta ivdnesáddagat alge jagis 1975. Dan maŋŋá radio massii guldaleddjiidis dan ođđa mediai. 

Fitnodagas lea monopola sihke radios ja TV:as gitta 1980-lohkui. Jagis 1992 oaččui NRK riikkaviidosaš sáddagat gilvaleaddjis TV 2-ázis. 


== Eará  čujuhusat ==


* NRK.no
* NRKs allmennkringkasterregnskap

[[af:NRK]]
[[ca:Norsk Rikskringkasting]]
[[cs:NRK]]
[[da:NRK]]
[[de:Norsk rikskringkasting]]
[[en:Norwegian Broadcasting Corporation]]
[[es:Norsk Rikskringkasting]]
[[et:NRK]]
[[fi:NRK]]
[[fr:Norsk rikskringkasting]]
[[ga:Norsk rikskringkasting]]
[[gl:NRK]]
[[hr:NRK]]
[[id:Norsk Rikskringkasting]]
[[is:NRK]]
[[it:Norsk rikskringkasting]]
[[ja:ノルウェー放送協会]]
[[ka:NRK]]
[[kk:Norwegian Broadcasting Corporation]]
[[ko:노르웨이 방송협회]]
[[lb:Norsk rikskringkasting]]
[[ms:Perbadanan Penyiaran Norway]]
[[nl:Norsk Rikskringkasting]]
[[nn:Norsk rikskringkasting]]
[[no:NRK]]
[[pl:NRK]]
[[pt:NRK]]
[[ro:NRK]]
[[ru:Norwegian Broadcasting Corporation]]
[[sq:Radiotelevizioni i Norvegjisë]]
[[sv:Norsk Rikskringkasting]]
[[tr:Norsk rikskringkasting]]
[[wuu:挪威广播公司]]
[[zh:挪威廣播公司]]
[[zh-classical:挪威廣播公司]]
