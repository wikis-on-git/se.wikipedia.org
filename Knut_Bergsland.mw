'''Knut Bergsland''' (riegádan [[njukčamánu 7.]] [[1914]], jápmán [[suoidnemánu 9.]] [[1998]]) lei [[suoma-ugralaš gielat|suoma-ugralaš gielaid]] [[gielladieđa|gielladiehtaga]] [[professor]] [[Oslo universitehta|Oslo universitehtas]] dassážii go jámii 1998 geasi. Su vuosttaš [[sámi gielat|sámegiel]] bargu almmuhuvvui [[1942|1942:s]], ''Det samiske slektskaps- og svogerskapsordsystem''. Su doavttirgrádabargu, ''Røros-lappisk grammatikk'', bođii [[1946|1946:s]], ja dan rájes lea son almmuhan olu dieđalaš čállosiid, ja maiddái oahppogirjjiid ja oahpahusávdnasiid sámegielas ja sámegillii. Sámegiela suorggis lea Bergslanda váldosuorgi leamaš [[lullisámegiella|lullisámegiela]] suopmanat. Sámi ja suoma-ugralaš gielladutkama lassin lea Bergsland maiddái bargan olu aleuhtalaš ja eskimoalaš gielladutkamiin. 

Gielladieđalaš dutkama lassin lea Bergsland čállán artihkkaliid sámi kultuvrra ja historjjá birra, nu go ''Runebomme'' (1969), ''Om middelalderens finnmarker'' (1970), ''Jemtlands grense mot Herjedalen i samisk lys'', ja ''Lais Lappebyen'' (1978). Dás ferte erenoamážit namuhit máŋggaid stuorát fágalaš čielggademiid lullisápmelaččaid historjjá birra. Dát leat erenoamážit čadnon lullisápmelaččaid rahčamušaide iežaset boares geavahanguovlluid riektevuoigatvuođaid olis. Bergsland lea olu bargan duođaštit lullisápmelaččaid ássan- ja geavahanguovlluid. Son lea barganolu ja dárkilit háhkat báikenamaid ja eará giellahistorjjálaš materiálaid, ja iešguđetlágán historjjálaš vuorkámateriálaid. Dás berre namuhit ii-almmuhuvvon čielggadeami sápmelaččaid oassálastima birra [[Brekkenvassmålet]] oktavuođas [[Norgga alimusriekti|Norgga alimusrievttis]] [[1963|1963:s]]; ''Utredning for Skattefjällsmålet om de sydlige sameområders historie omkring 1751'' (1975), ja áššedovdi čielggadeami lullisápmelaččaid historjjá birra [[Sámi vuoigatvuođalávdegoddi|Sámi vuoigatvuođalávdegotti]] ovddas (ii almmuhuvvon). 

== Artihkkalat == 
* ''Om middelalderens Finnmarker'' Historisk tidsskrift 1970 49: 365-409 
* ''Synsvinkler i samisk historie'' Historisk tidsskrift 1974 53: 1-36  


== Liŋkkat ==
* [http://www.sami.uit.no/girji/index.html Knut Bergsland: Bidrag til sydsamenes historie. 1995, 1996, 1998. (diŋgonliŋka)]

{{DEFAULTSORT:Bergsland, Knut}}
[[Category:Sápmi]]
[[Category:Riegádeamit 1914]]
[[Category:Jápmimat 1998]]

[[en:Knut Bergsland]]
[[fi:Knut Bergsland]]
[[nn:Knut Bergsland]]
[[no:Knut Bergsland]]
[[sv:Knut Bergsland]]
