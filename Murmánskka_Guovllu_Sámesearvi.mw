'''Murmánskka guovllu sámi searvi''' dahjege '''OOSMO''' ({{g-en|Official Organisation of Saami in Murmansk Oblast}}, {{g-ru|Общественная организация cаамов Мурманской области}}) lea [[Ruošša]] sápmelaččaid searvi. Ruošša Sámis doaibmá searvi mángga báikegottiin, iešguđetge guovlluin, viiđat Ruoššabeala Sámis numo [[Lujávri|Lujávrris]] ja Revdas. Searvi lágida ea.ea. kultuvra ja giellaoahpahusa ja sihke seailluha ja ealáskahttá árbevirolaš sámi giehtaduodjedáidduid. 

=== Miellahttun Sámirađis === 
Sámiid 17. konferánsa [[Giron]]is jagis 2000 dohkkehii Murmánskka guovllu sámesearvvi, OOSMO lahttoohcamuša. OOSMO lea nuba miellahttun Sámiráđis, mas leat oktiibuot vihttanuppelogi (15) lahtu. Dain leat guokte lahtu mielde [[Sámiráđđi|Sámirađis]], [[Guoládaga sámi searvi]] nammada ovtta ja OOSMO nammada ovtta áirasa. Guoládaga Sámi Searvi lea vuođđuduvvon jagis 1989 ja OOSMO lea vuođđuduvvon 1998. Sámiid 14. konferánssas [[Leavdnja|Leavnnjas]] jagis 1989 lei Sovjetlihtus boahtán okta ovddasteaddji, gii buvttii konferánsii dearvvuođaid Ruošša sámiin. Ovddit konferánssas [[Åre]]s jagis 1986, ii lean oktage Ruošša beal sápmelaš fárus.

=== Searvvi ásaheapmi ===
Jođiheaddjin lea leamaš [[Nina Afanasjeva]] ja dál lea [[Aleksander Kobelev]], čujuhus Sovetskaja 13-10,184290 Lovozero/Lujávri, Ruošša.
Lea eahpečielggas goas OOSMO searvi ásahuvvui. Organisašuvdna ozai miellahtovuođa Sámirađis jagis 2000 ja oaččui ohcama dohkkehuvvot seamma jagi. Searvvi vuođđudeapmi bođii sivasgo mánga jagi riidduid geažil Guoládaga Sámi Searvvis (GSS), mas okta ákkain leai ahte GSS ii ovddastan dahje vástidan eanaš ruoššabeale sámiid beaivválaš eallima. Dattege guktot Ruoššabeale servviin lea sierra sadji Sámiráđis.

[[Category:Sámisearvvit]]

[[en:Association of Sámi in Murmansk Oblast]]
[[et:Murmanski Oblasti Saamide Ühendus]]
[[nn:Murmanskka guovllu Sámesearvi]]
[[no:Murmanskka guovllu Sámesearvi]]
