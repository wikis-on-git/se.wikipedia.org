[[File:Igloos.jpg|thumb|300px|Iglosiida. (Govva [[Charles Francis Hall]] girjjis ''Arctic Researches and Life Among the Esquimaux'', 1865)]]
'''Iglu''' lea [[inuihtat|inuihtaid]] árbevirolaš dálvevisti, mii huksejuvvo garra muohtabihtáin dainna lágiin, ahte muohttagis sáhejuvvon seammasturrosaš bihtát biddjojit badjálaga spirálan nu, ahte iglu šaddá spábbabeali hápmásažžan. Iglut leat leamaš geavahusas earenoamážit [[Kanada]] davimus guovlluin [[Mackenzie-johka|Mackenzie]]-johleagi rájes gitta [[Labrador-njárga|Labrador]]-njárgga rádjai, muhto eai jur omd. [[Ruonáeatnan|Ruonáeatnama]] inuihtain. Sátni ''iglu'' boahtáge [[inuktitutgiella|inuktitutgielas]], gos ''iglu'' (ᐃᒡᓗ) mearkkaša man beare viesu; muohtaviesut maid eará álbmogat dál dovdet iglun gohčoduvvojit rievtti mielde namain ''igluvijaq'' (ᐃᒡᓗᕕᔭᖅ).
