Norgga Sámeráđđi ásahuvvui jagis [[1964]] ráđđeaddi orgánan [[Norga|Norgga eiseválddiide sápmelaš gažaldagaide ja áššiide.  Ráđis leai 18 miellahtu nammaduvvon sámi organisašuvnnaid evttohusaid vuođul. Ráđis leai sierra hálddahus [[Kárášjohka|Kárášjogas]]. Norgga Sámeráđđi bođii dalá [[Finnmárku|Finnmárkku]] Sámi ráđi sadjái. Norgga Sámeráđđi leai ráđđeaddi eiseválddiide stáhtas, fylkagielddain ja gielddain. Jagis [[1975]] šattai ráđđi maid alimus bearráigeahččaneiseváldin dan ođđaásahuvvon ovddidanfondii mii gokčá sámi ássanguovlluid, ja jahkásaččat ráđđi dieđihii [[Norgga Ráđđehus|Ráđđehussii]] foandda doaimmas. 

Norgga Sámeráđđi loahpahuvvui jagis 1989, [[Norgga Sámediggi|Sámedikke]] sadjái. Ráđi hálddahus sirdui Sámediggái.  

== Sámi iešmearrideapmi == 
 
[[Áltá-riidu|Altá-riiddu]] boađus leai ahte buot sámi áššit 1980 rájes oktiičaskojedje ja koordinerejuvvojedje (dalá) Gieldda- ja bargodepartemeanttas. Seammás mearriduvvui ahte Norgga Sámeráđi jahkedieđáhusat galge ovdanbuktot Sámediggái, ovttain Sámi Ovddidanfoandda jahkedieđáhusain. Norgga Sámeráđđái sirdui váldi juogadit stáhtalaš ruhtadoarjagiid sámi organisašuvnnaide, ealáhusaide ja eará.

[[nn:Norsk sameråd]]
[[no:Norsk Sameråd]]
