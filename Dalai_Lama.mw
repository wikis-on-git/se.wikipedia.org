'''Dalai Lama''' lea tibetbuddhalaš Gelugpa-skuvlla jođiheaddji ja seammás Tibet álbmoga vuoiŋŋalaš jođiheaddji. Historjjálaččat Dalai Lamas leamaš máŋgii maiddái politihkalaš jođiheaddji rolla.

Tibet gillii su gohččodit Yeshe Norbun, “doaivvagiid ollašuhtti divrras geađgi” dahje oktageardánit Kundunin “luhtteorrun”. Dalai Lama namma lea anus eará guovlluin máilmmis. Álgoálggus Dalai Lama nama bijai Mongolia Altan-kaani goalmmát jođiheaddjái Sonam Gyatsoi jagis 1578. Dalai mearkkaša mongoliagillii “universála” ja lama tiibetgillii “guru”.

Dalai Lama lea Chenreziga (Avalokiteshvara), Árkkálmasvuođa buddha rumašlaš albmaneapmi. Vuosttaš Dalai Lama, Gendun Drup riegádii jagis 1391. Dálá Dalai Lama, Tenzin Gyatso (Lhamo Thondup) lea 14. Dalai Lama. Son riegádii suoidnemánu 6. beaivve jagis 1935.

Norgga Nobel- komitea geigii jagis 1989 Nobel ráfibálkkašumi 14. Dalai Lamai Tenzin Gyatsoi.
