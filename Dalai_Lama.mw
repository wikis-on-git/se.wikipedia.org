'''Dalai Lama''' lea Tibet álbmoga vuoiŋŋalaš jođiheaddji. Historjjálaččat Dalai Lamas leamaš máŋgii maiddái politihkalaš jođiheaddji rolla. 
Tibet gillii su gohččodit Yeshe Norbu, “doaivagiid ollašuhtti divrras geađgi” dahje oktageardánit Kundun “luhtteorrun”. Dalai Lama namma lea anus eará guovlluin máilmmis. Dalai Lama nama bijai álgoálggus Mongolia Altan-kaani goalmmát jođiheaddjái Sonam Gyatsoi jagis 1578. Dalai mearkkaša mongoliagillii “universála” ja lama tiibetgillii “guru”. Dalai Lama lea okta Chenreziga (Avalokiteshvara), Árkkálmasvuođa bodhisattva rumašlaš albmaneamiin. Vuosttaš Dalai Lama, Gendun Drup riegádii jagis 1391. 

== Dalai Lamat ==

1.	Gendun Drup, (dge 'dun 'grub) 1391-1474
 
2.	Gendun Gyatso, (dge 'dun rgya mtsho) 1475-1541
 
3.	Sonam Gyatso, (bsod nams rgya mtsho) 1543-1588
 
4.	Yonten Gyatso, (yon tan rgya mtsho) 1589-1616
 
5.	Lobsang Gyatso, (blo bzang rgya mtsho) 1617-1682
 
6.	Tsangyang Gyatso, (tshang dbyangs rgya mtsho) 1683-1706
 
7.	Kelzang Gyatso, (bskal bzang rgya mtsho) 1708-1757
 
8.	Jamphel Gyatso, (byams spel rgya mtsho)1758-1804
 
9.	Lungtok Gyatso, 1806-1815
 
10.	Tsultrim Gyatso, (tshul khrim rgya mtsho) 1816-1837
 
11.	Khedrup Gyatso, 1838-1856
 
12.	Trinley Gyatso, (sprin las rgya mtsho) 1856-1875
 
13.	Thubten Gyatso, 1876-1933
 
14.	Tenzin Gyatso, (bstan 'dzin rgya mtsho) 1935-

== Tenzin Gyatso ==

Dálá Dalai Lama, Tenzin Gyatso (Lhamo Thondup), riegádii [[suoidnemánu 6.]] beaivve jagis [[1935]]. Son báhtarii vázzi Indiai jagis [[1959]] go Kiinná okkuperii Tibeta. Dál 14. Dalai Lama orru báhtareaddjin Dharamsalas, Indias. Son lea vuosttáš Dalai Lama guhte lea fitnan oarjemáilmmis. Son bargá dan ovdii, ahte Tibet oažžu friijavuođas.

Jagis 1989 Norgga Nobel-komitea geigii Nobel ráfibálkkašumi sutnje. Seamma oktavuođas Dalai Lama finai maiddái [[Kárášjohka|Kárášjogas]]. Maŋimuš háve son lea fitnan davvin [[2001]]´s. Dalle son finai Romsas.

== Liŋkkat ==

[http://www.dalailama.com Dalai Lama ruoktosiiddut]
