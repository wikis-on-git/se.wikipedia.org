'''Rauni Magga Lukkari''' lea diktačálli ja jorgaleaddji. Son riegádan [[Veahčat|Veahčahis]] jagis [[1943]], muhto lea ássan [[Romsa|Romssas]] jo badjel 20 jagi. Son čállá [[davvisámegiella|davvisámegillii]] ja jorgala čállosiid. Son ássá dál Norggas, Romssas, ja jođiha iežas girjelágádusa, Gollegiella, gos almmustahttá jietnagirjjiid sámegillii ja guovttegielat girjjiid.   

Son lea okta dain beakkáneamos sámi lyrihkkáriin earret Áillohaš. Su vuosttaš girji, Jieŋat vulget, almmustuvai jagis 1980, main divttain čielgasit boahtá ovdán nissonoaidnu. Jagis 1987 nammaduvvui son sámi evttohassan Davviriikkaid ráđi girjjálašvuođa bálkkašupmái girjjiinis Losses beaivegirji (1987). Jagis 1995 almmustuvai su girji Čalbmmihttu, mas fáddán dás leat biktasat, ja girji lea maid suomagillii. Dat lea maid čájáhusčállosin sámi gáktečájáhusas Sámi leanamuseas Roavvenjárggas Suomas.  

Jagis 1996 vuittii son vuosttaš bálkkašumi sámi lágádusa, Davvi Girjji, grjjálašvuođagilvvus buoremus sámegiel originálamanusiin Árbeeadni diktagirjjiin. Son lea maid beakkán prologagirječálli girjjiiguin Ávvudivttat (2006), mii lea maid jietnagirjin mas čuojaheaba musihka Niko Valkeapää ja Georg Buljo. Dovdat du bures ge Lihkkoš almmái-monologain (2007), gos Rauni Magga Lukkari čállá vuosttaš geardde teahtera várás. Bihttá válljejuvvui Norgga drámatihkkafestiválii jagis 2007, mas Nationalteahtera Nils Ole Oftebro neaktá váldorolla, eatni jiellatgánda. Bihttá muitala hearvádit morašlaš garra bajásgeassima Deanuleagis. Jagis 2008 almmustahtii Lukkari " Dearvuođaid", mii lea diktačoakkáldat Ávvudivttat, jietnagirjin dárogiel teavsttain. Divttain lea ođđasit dikten Laila Stien ja almmustuvvan Leser søker bok- doarjagiin.


== Čállosat ja girjjit ==
=== Girjjit ===
* Jieŋat vulget ([[1980]])
* Báze dearvan, Biehtar ([[1981]])
* Losses beaivegirji ([[1986]])
* Mu gonagasa gollebiktasat ([[1991]])
* Čalbmemihttu ([[1995]])
* Árbeeadni ([[1996]])
* Dearvvuođat ([[1999]])

=== Jorgalusat ===
* [[Laila Stien]]: Olle P ja imas beaivvás ([[1991]])
* [[Einar Bragi]]: Vaikke jiehkki jávkkodivccii ([[1998]])
* [[Marion Palmer]]: Utsatte strök/Rasis guovllut ([[1999]])
* [[Kati-Claudia Fofonoff]] Eana áđai nuppebeliid ([[2000]])
* Dás álget johtolagat. Barents guovllu antologia ([[2001]], sámegillii [[Jovnna-Ánde Vest]], Rauni Magga Lukkari ja [[Petter Johanas Lukkari]])
* [[Riina Katajavuori]]: Gii halla ([[2004]], sámegillii Rauni Magga Lukkari ja Petter Johanas Lukkari)
* [[Edith Södergran]]: Manin munnje eallin addui ([[2004]], sámegillii Rauni Magga Lukkari ja Petter Johanas Lukkari)

== Eará siidduin ==
* [http://www.rovaniemi.fi/lapinkirjailijat/RML.HTM Rauni Magga Lukkari, suomagillii]

{{Gaskandaga artihkal}}
{{DEFAULTSORT:Lukkari, Rauni Magga}}
[[Category:Sámi girječállit]]
[[Category:Riegádeamit 1943]]

[[de:Rauni Magga Lukkari]]
[[en:Rauni Magga Lukkari]]
[[fi:Rauni Magga Lukkari]]
[[no:Rauni Magga Lukkari]]
[[sv:Rauni Magga Lukkari]]
