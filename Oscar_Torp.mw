'''Oscar Fredrik Torp''' (riegádan 8. beaivvi geassemánus 1893:s  Skjebergas, jámii 1. beaivvi miessemánus 1958:s) lei [[Bargiidbellodat|bargiidbellodatpolitihkkár]] geas ledje máŋga bellodatboasta 1918 rájes gitta dassá go jámii. Son lei maid [[fylkkamánni]] [[Vestfold|Vestfoldas]] 1948 rájes dassá go jámii.

Son lei stádaministtar 1951-1955, ja stuoradiggepresideantta 1955 rájes dassážii go jámii 1958:is. Son lei ruhtadanministtar, suodjalusministtar ja sosiálaministtar Nygaardsvolda ráđđehusas, ja dasalassin suodjalusministtar Einar Gerhardsena vuosttaš ráđđehusas.

Áigemolsumis ráfigiđa jagi 1945:s lei son jođiheaddji Ráđđehusdelegašuvnnas ja doaimmaheaddji hoavda Olgoriikadepartemeanttas, Suodjalusdepartemeanttas ja Stáda diehtojuohkinbálvalusas miessemánu 14. beaivvis 31. beaivái 1945:s.

Torp lei maiddái parlamenttalaš jođiheaddji Bargiidbellodaga stuoradiggejoavkkus 1948-1951. Son lei maid dat gii formálalažžat lea guhkimusat lea bargan bellodatjođiheaddjin Bargiidbellodagas. Son válljejuvvui 1923:s, muhto massii saji go bođii ruovttoluotta Londonis 2. máilmmisoađi maŋŋel 1945:s.


==Bajásšaddan Østfoldas==

Torp bođii Østfoldas eret, ja lei nubbin boarráseamos bárdni ovcci oappá- ja vieljažagain, gos gávccis bajásšadde. Sin áhčči emigrerii Kanadai go Torp lei logi jahkásaš, ja jámii go lei ruovttuguvlui boahtime njeallje jagi maŋŋel. <ref name="Lahlum" /> Torp barggai mánnán ja vásihii iežas vuosttaš bargosoahpatmeahttunvuođa go lei 13-jahkásaš. Dát dagahii dan nuorra bargái stuora jurddaváikkuhusaid, ja son bođii árrat johtui fágalaš bargguin. 15-jahkásažžan son lei vuolitruhtadoalli fágasearvvis Hafslundas. <ref>http://dna.no/dna.no/Politikere/Biografier/Torp-Oscar-F</ref>

==Čujuhusat==
{{reflist|refs=
<ref name="Lahlum">[[Hans Olav Lahlum]]: [[Oscar Torp – en politisk biografi]] (2007)</ref>
}}
