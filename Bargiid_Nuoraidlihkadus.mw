'''Arbeidernes Ungdomsfylking''' (AUF) lea badjelaš 9500 miellahtuin Norgga stuorámus [[politihkalaš nuoraidorganisašuvdna]]. AUF váhnenbellodat lea [[Norgga Bargiidbellodat]] (Bb). Otná jođiheaddji lea [[Eskil Pedersen]] ja nubbinjođiheaddjin lea [[Åsmund Aukrust]].

Organisašuvdna čuožželii otná hámis [[1927]]:as, go [[Gurutkommunisttalaš Nuoraidfylkkahat]] časkui oktii [[Norgga sosialisttalaš nuoraidsearvi|Norgga sosialisttalaš nuoraidservviin]], dan oktavuođas go váhnenbellodat maiddái časkui oktii. AUF rehkenaste ieš ahte searvi vuođđuduvvui [[1903]]:as, go Bargiidbellodaga vuosttaš nuoraidorganisašuvdna vuođđuduvvui, váikko organisašuvnna eanetlohku [[1923]]:as spiehkastii olggos ja čuovvolii [[Norgga Kommunisttalaš Bellodat|Norgga Kommunisttalaš Bellodaga]]. Čuođijagi ávvujagi [[2003]]:as addui olggos girji AUF historjá birra. Girji oaččui nama ''Partiets Salt'', namahus mii dávjá lea geavahuvvon AUF birra go sii leat doaibman Bargiidbellodaga guođoheaddjin. AUF lea eanemus váikkuheaddji politihkalaš nuoraidorganisašuvdna, ja dehálaš oassi Bargiidbellodaga gurutbealis.

Máŋga Bargiidbellodaga njunnoša leat leamaš AUF jođiheaddjin, earet eará [[Trygve Bratteli]], [[Bjartmar Gjerde]], [[Reiulf Steen]], [[Thorbjørn Jagland]], [[Jens Stoltenberg]], [[Trond Giske]] ja [[Anniken Huitfeldt]].

[[Category:Norgga Bargiidbellodat]]

[[da:Arbeidernes Ungdomsfylking]]
[[en:Workers' Youth League (Norway)]]
[[fi:Arbeidernes ungdomsfylking]]
[[nn:Arbeidaranes Ungdomsfylking]]
[[no:Arbeidernes ungdomsfylking]]
[[sv:Arbeidernes Ungdomsfylking]]
