[[File:Ole Henrik Magga closeup.jpg|thumb|Ole Henrik Magga]]
'''Ole Henrik Magga''' (født [[12. august]] [[1947]]) er en samisk språkforsker og politiker fra [[Kautokeino]].

== Språkforskeren Magga ==

Som språkforsker er Ole Henrik Magga fremfor alt kjent som [[syntaks|syntaktiker]]. Magistergradsavhandlingen hans, «Lokative læt-setninger i samisk», tar opp et klassisk emne i syntaktisk teori, strukturen til eksistensialsetninger og habitivsetninger, som i mange [[uralske språk]] har en svært lik struktur. Doktoravhandlingen fra [[1986]] handlet om strukturen i den samiske verbalfrasen, spesielt samspillet mellom modalverb og infinitiver.

Magga ble professor i [[fennougristikk]] ved [[Universitetet i Oslo]] i [[1997]], etter [[Knut Bergsland]], men sa opp stillingen for å arbeide ved [[Samisk høgskole]] i Kautokeino, der han ble høyskoledosent i [[1990]] og professor fra [[1997]]. Magga ble medlem av [[Det Norske Videnskaps-Akademi]] i [[1993]].

I 2006 ble han Kommandør av Den Kongelige Norske [[St. Olavs Orden]] for «for hans innsats for samenes og urfolks sak».<ref>Pressemelding 23.10.2006: [http://www.kongehuset.no/dt_kongehuset_newsstyleAll.asp?ogid=5&mgid=5&gid=501&aid=6239 Ole Henrik Magga Kommandør av Den Kongelige Norske St Olavs Orden]</ref>

== Politikeren Magga ==
Magga var leder i [[Norske Samers Riksforbund]] fra [[1980]] til [[1985]], og den første presidenten i [[Sametinget (Norge)|Sametinget]] i Norge, fra [[1989]] til [[1997]]. Magga var med på å stifte [[Verdensrådet for urfolk]] ([[WCIP]] i Canada i [[1976]]). I perioden [[1992]]–[[1995]] var Magga medlem av FN-kulturkommisjonen [[Worlds Commission on Culture and Development]]. I [[2002]] ble Magga den første lederen for [[FNs permanente forum for urfolk]].

== Bibliografi ==

* ''Lokative læt-setninger i samisk''. [[Dieđut]] 1978.
* ''Modalverb og infinitiv innen verbalet : prosjektrapport''. [[Dieđut]] 1982.
* ''Infinitives within the VP in Northern Sami: The accusative with infinitive''. i: Riepmočála (1984)
* ''Studier i samisk infinitivsyntaks''. Doktoravhandling, Universitetet i Oslo. 1986.

== Referanse ==
<references/>

{{start boks}}
{{Verv|Forgjenger=-|Hva=[[Liste over sametingspresidenter|Sametingspresident]]|Startår=[[1989]]|Sluttår=[[1997]]|Etterfølger=[[Sven-Roald Nystø]]}}
{{sluttboks}}

{{DEFAULTSORT:Magga, Ole Henrik}}

[[Kategori:Norske filologer]]
[[Kategori:Norske sametingspolitikere]]
[[Kategori:Æresdoktorer ved Universitetet i Tromsø]]
[[Kategori:St. Olavs Orden]]
[[Kategori:Medlemmer av Det Kongelige Norske Videnskabers Selskab]]
[[Kategori:Medlemmer av Det Norske Videnskaps-Akademi]]
[[Kategori:Personer fra Kautokeino kommune]]
[[Kategori:Fødsler i 1947]]

[[en:Ole Henrik Magga]]
[[hu:Ole Henrik Magga]]
[[nn:Ole Henrik Magga]]
[[no:Ole Henrik Magga]]
[[sv:Ole Henrik Magga]]
