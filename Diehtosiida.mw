'''Diehtosiida''' 
Stádahuksehus huksen dieđavistti Guovdageidnui, Finnmárkkus, Norggás. Vuođđobargu álggahuvvui borgemánus 2006:as, ja huksenbargu bođii johtui suoidnemánu 2007:as. Haddi huksenbarggus lea bidjon 442,3 milliuvnna norgga ruvnno ([[suoidnemánnu|suoidnemánu]] 1.beaivvi 2009). Vistti ráhppui almmolaččat skábmamánu 4.beaivvi 2009. Gonagas Harald bijai vuođđogeađgi 2007:as. Vistti lea tevdnen arkiteakta Reiulf Ramstad Arkitekter AS ja Sivilarkitekt Kirsti Knudsen AS ja lea sullii 9400 njealjehasmehtera stuoru. Diehtosiidii leat čohkkejuvvon sámi ásahusa, dego [[Sámi allaskuvla]], [[Sámi arkiiva]], Sámediggi máhtto-ja bearašossodat, Gáldu – Álgoálbmotvuoigatvuođaid gelolašvuođaguovddáš, SEAD - Sámi earenoamášpedagogalaš doarjalus, Sis-Finnmárkku studeanttaid ovttastus. Ulbmil dáinna čohkkemiin ovtta visttái lea nannet sámi giela, kultuvrra ja dutkama.
Lassin dábálaš huksenlohpái, ozai Stádaásahus dán huksema oktavuođas maid lobi sámi árbevirolaš vuogi mielde; sii jerre lobi ulddain. Áirasat Stádaásahusas ja Sámi allaskuvllas cagge lávu ja idjadedje viessosajis. Sii bállejedje oađđit, mii máksá ahte leat ožžon huksenlobi.

*Visti: Máŋgageavaheaddji visti
*Sturrodat: 9367 njeljehasmehtera
*Huksenherra: Stádahuksehus
*Huksenjođiheaddji: Bengt Mortensen, assisteanta: Magne Pedersen
*Huksenentrepreneura: Harald Nilsen
*Arkiteakta: Reiulf Ramstad Arkitekter ja eanadatarkiteakta Bjarne Aasen, Sivilarki Kirsti Knudsen válddi badjelasas prošeavta.
