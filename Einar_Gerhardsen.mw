[[image:Einar Gerhardsen 1945.jpeg|thumb|right|Einar Gerhardsen]]

'''Einar Henry Gerhardsen''' (riegádan miessemánu 10. b. 1897 [[Asker]]is [[Norga|Norggas]], namainis 'Einar Henry Olsen, jápmán čakčamánu 19. beaivve 1987) leai norgga politihkkár gii ovddastii [[Bargiidbellodat|Bargiidbellodaga]]. Son leai Norgga stádaministtarin jagi [[1945]] rájes gitta [[1951]] rádjai, [[1955]] rájes [[1963]] rádjai ja [[1963]] rájes [[1965]] rádjai. Norggas dovdet su buddestatnamain «landsfaderen», mii mearkkaša riikkaáhččin, ja son namuhuvvo okta váldoolmmožin huksemis norgga velferdsstáhta mii viidugođii nuppi máilmme soađi maŋŋá.

== Ovddasteamit 1897–1940 ==
Son leai riegádan Askeris, rodemeaštára Gerhard Olsena (1867–1949) ja dálueamida Emma Hansena (1872–1949) bárdnin. Son leai náitalan Wernain (Nieidavuođanamma: Christie) ja sutnos ledje bártnit Truls Gerhardsen ja [[Rune Gerhardsen]] ja nieida Torgunn Lieungh. Son gearggai soahtebálvalusas jagis 1918. Jagi 1919 rájes gitta 1923 jahkái son leai guovddáš stivralahttu [[Norgga Kommunisttalaš Nuoraidsearvvi|Norgga Kommunisttalaš Nuoraidsearvvis]], Norges Kommunistiske Ungdomsforbund. Jagis 1923 son válljejuvvui Bargiidbellodaga bellodatčállin, muhto jagis 1926 son válljejuvvui fas čállin Oslo Bargiidbellodahkii ceggendihte organisašuvnna doppe. Jagis 1936 álggii fas bellodatčállin, ovdalgo jagis 1939 šattai nubbinjođiheaddjin.  

== Soahtejagit 1940–1945 ==
Moadde beaivve maŋŋá go soahti buollái searvvai Gerhardsen ráđđehussii, mii báhtarii davásguvlui riikkas. Son oaččui ovddasvástádusa sirdit Norgga Báŋkku golliid davás, [[Molde]]s [[Romsa|Romsii]]. Go geassemánus máhcai [[Oslo]]i de son jođihii muhtun áigge Bargiidbellodaga, muhto moadde beaivve maŋŋá gilde duiskalaččat su politihkkemis riikkadásis. Dattege son nammaduvvui Bargiidbellodaga doaibmi jođiheaddjin riikkačoahkkimis suoidnemánu 6. beaivve 1940 rájes. Son jotkkii seammás su gielddapolitihkalaš barggu, ja borgemánu 15. beaivve son šattai sátnejođiheaddjin. Nuba máŋgii [[Gestapo]] dutkkahedje su. Borgemánu  26. beaivve jagis 1940 bággehallui duiskalaččain geassádit sátnejođiheaddjin. Son leai sisabahkkenjagi álggahan ovttasbarggu Duiskkain, mat hilgo su ovttasbargovuogi. Dan maŋŋá máhcai son geaidnobargin ja seammás searvvai vuosttildanbargui, man sivai biddjui giddagassii Norggas, ja sáddejuvvui maid Duiskii konsentrasjonsleirii jagis 1942 gos čohkkái 2 jagi, man maŋŋá čohkkái vel jagi giddagasas Grini fáŋgaleairras jagi 1945 rádjai. Dattege čohkkádettiin giddagasas son hutkkai Bargiidbellodaga soađimaŋŋápolitihka ja mo dát politihkalaš bargu galggašii šaddat Norggas friddjavuođa maŋŋá. 

== Ráfi ja čoagganeapmi 1945 ==
Einar Gerhardsen jotkkii Bargiidbellodaga jođiheaddjin friddjavuođa maŋŋá. Jođiheaddjin Norgga stuorámus bellodagas šattai su bargun jođihit politihkalaš bellodagaid ovttasbargolávdegotti maŋŋá nuppi máilmmisoađi. Lávdegotti bargun leai gávdnat sisdoalu oktasašprográmmii mii galggai dahkat ovttasbargovuođu politihkalaš bellodagaid gaskkas ođđasis huksemis Norgga.

{{DEFAULTSORT:Gerhardsen, Einar}}
[[Category:Norgga stáhtaministarat]]
[[Category:Riegádeamit 1897]]
[[Category:Jápmimat 1987]]

[[an:Einar Gerhardsen]]
[[da:Einar Gerhardsen]]
[[de:Einar Gerhardsen]]
[[en:Einar Gerhardsen]]
[[eo:Einar Gerhardsen]]
[[es:Einar Gerhardsen]]
[[et:Einar Gerhardsen]]
[[fi:Einar Gerhardsen]]
[[fr:Einar Gerhardsen]]
[[io:Einar Gerhardsen]]
[[it:Einar Gerhardsen]]
[[mr:आयनार गेर्हार्डसन]]
[[nl:Einar Gerhardsen]]
[[nn:Einar Gerhardsen]]
[[no:Einar Gerhardsen]]
[[oc:Einar Gerhardsen]]
[[pl:Einar Gerhardsen]]
[[ro:Einar Gerhardsen]]
[[ru:Герхардсен, Эйнар]]
[[sv:Einar Gerhardsen]]
[[sw:Einar Gerhardsen]]
[[zh:埃纳尔·基哈德森]]
