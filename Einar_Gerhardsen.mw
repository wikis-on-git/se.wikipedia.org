Einar Henry Gerhardsen (riegádan miessemánu 10.b. 1897 Asker:is Norggas, namainis Einar Henry Olsen, jápmán čakčamánu 19. beaivve 1987) leai norgga politihkkár gii ovddastii Bargiidbellodaga. Son leai Norgga stádaministtarin jagi 1945 rájes gitta 1951 rádjai, 1955 rájes 1963 rádjai ja 1963 rájes 1965 rádjai. Norggas dovdet su buddestatnamain «landsfaderen», mii mearkkaša riikkaáhččin, ja son namuhuvvo okta váldoolmmožin huksemis norgga velferdsstáhta mii viidugođii nuppi máilmme soađi maŋŋá.

== Ovddasteamit 1897–1940 ==
Son leai riegádan Askeris, rodemeaštára Gerhard Olsena (1867–1949) ja dálueamida Emma Hansena (1872–1949) bárdnin. Son leai náitalan Werna:in (Nieidavuođanamma: Christie) ja sutnos ledje bártnit Truls Gerhardsen ja Rune Gerhardsen ja nieida Torgunn Lieungh. Son gearggai soahtebálvalusas jagis 1918. Jagi 1919 rájes gitta 1923 jahkái leai son guovddáš stivralahttu Norgga Kommunisttálaš Nuoraidsearvvis, Norges Kommunistiske Ungdomsforbund. Jagis 1923 válljejuvvui son Bargiidbelloga bellodatčállin muhto jagis 1926 válljejuvvui son fas čállin Oslo Bargiidbellodahkii ceggendihte organisašuvnna doppe. Jagis 1936 álggii fas bellodatčállin, ovdalgo jagis 1939 šattai nubbinjođiheaddjin.  

== Soahtejagit 1940–1945 ==
Moadde beaivve maŋŋá go soahti buollái searvvai Gerhardsen ráđđehussii, mii báhtarii davásguvlui riikkas. Son oaččui ovddasvástádusa sirdit Norgga Báŋkku golliid davás, Moldes Romsii. Go geassemánus máhcai Osloi de jođihii son muhtun áigge Bargiidbellodaga, muhto moadde beaivve maŋŋá gilde duiskalaččat su politihkkemis riikkadásis. Dattege nammaduvvui son Bargiidbellodaga doaibmi jođiheaddjin riikkačoahkkimis suoidnemánu 6.beaivve 1940 rájes. Son jotkkii seammás su gielddapolitihkálaš barggu, ja borgemánu 15.beaivve šattai son sátnejođiheaddjin. Nuba máŋgii Gestapo dutkkahedje su. Borgemánu  26. beaivve jagis 1940 bággehallui duiskalaččain geassádit sátnejođiheaddjin. Son leai sisabahkkenjagi álggahan ovttasbarggu Duiskkain, mat hilgo su ovttasbargovuogi. Dan maŋŋá máhcai son geaidnobargin ja seammás searvvai vuosttildanbargui, man sivai biddjui giddagassii Norggas, ja sáddejuvvui maid Duiskii konsentrasjonsleirii jagis 1942 gos čohkkái 2 jagi, man maŋŋá čohkkái vel jagi giddagasas Grini fáŋgaleairras jagi 1945 rádjai. Dattege čohkkádettiin giddagasas son hutkkai Bargiidbellodaga soađimaŋŋápolitihka ja mo dát politihkálaš bargu galggašii šaddat Norggas friddjavuođa maŋŋá. 

== Ráfi ja čoagganeapmi 1945 ==
Einar Gerhardsen jotkkii Bargiidbellodaga jođiheaddjin friddjavuođa maŋŋá. Jođiheaddjin norgga stuorámus bellodagas šattai su bargun jođihit politihkálaš bellodagaid ovttasbargolávdegotti maŋŋá nuppi máilmmesoađi. Lávdegotti bargun leai gávdnat sisdoalu oktasašprográmmii mii galggai dahkat ovttasbargovuođu politihkálaš bellodagaid gaskkas ođđasis huksemis Norgga.

[[an:Einar Gerhardsen]]
[[da:Einar Gerhardsen]]
[[de:Einar Gerhardsen]]
[[en:Einar Gerhardsen]]
[[eo:Einar Gerhardsen]]
[[es:Einar Gerhardsen]]
[[et:Einar Gerhardsen]]
[[fi:Einar Gerhardsen]]
[[fr:Einar Gerhardsen]]
[[io:Einar Gerhardsen]]
[[it:Einar Gerhardsen]]
[[mr:आयनार गेर्हार्डसन]]
[[nl:Einar Gerhardsen]]
[[nn:Einar Gerhardsen]]
[[no:Einar Gerhardsen]]
[[oc:Einar Gerhardsen]]
[[pl:Einar Gerhardsen]]
[[ro:Einar Gerhardsen]]
[[ru:Герхардсен, Эйнар]]
[[sv:Einar Gerhardsen]]
[[sw:Einar Gerhardsen]]
[[zh:埃纳尔·基哈德森]]
