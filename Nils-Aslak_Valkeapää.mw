'''Nils-Aslak Valkeapää''' dahjege '''Áillohaš''' lei sápmelaš dáiddar, diktačálli ja juoigi. Riegádii [[Njukčamánu 23.|23.3.]][[1943]] [[Eanodat|Eanodagas]], jámii [[Skábmamánu 27.|27.11.]][[2001]] [[Espoo]]s.
[[Lappi leatna|Lappi]] leanadáiddar [[1978]]-[[1983|83]].


Áillohaš lei poehta/girječálli, musihkkár/[[luohti|juoigi]], govvadáiddár ja neavttár, gii gaskkustii ja oainnusindagai sámi kultuvrra sihke našuvnnalaččat ja riikkaidgaskasaččat. Nuba leaige deaŧalaš ovddasteaddji sápmelaččaide ja eará eamiálbmogiidda. Sutnje lei luondu mávssolaš. Sus eai gávdnon riikarájit. Son vánddardii miehtá máilmmi ja doalai konsearttaid ja čájálmasaid. Son lei stuorra dáiddár olggobealde Davviriikkaid. Sutnje eai lean rájit dáiddalaš ovdanbuktinmálliin ge.

Luondu lei Áillohačča deaŧaleamos movttidahttingáldu. Dát lea báidnan su dáidaga, beroškeahttá šáŋras. Sutnje lei jápmin maid lunddolaš oassi eallimis. Áillohaš guđii stuora ártna 40 jagi doaibmamis. Vaikko ii leat šat ieš min gaskkas, de eallá ain su vuoiŋŋalaš ja kultuvrralaš árbi su poesiija, musihka, govaid bokte – ja vel áinnas [[Lásságámmi]] ja dan barggu bokte mii galgá dás dahkkot. 

== Duojit ==

=== Čállosat ja girjjit ===
* Terveisiä Lapista [[1971]], [[dárogiella|dárogillii]] Helsning fra sameland [[1979]], eang. Greetings from Lapland [[1983]] (pamfleahta)
* Giđa ijat čuovgadat [[1974]], [[suomagiella|suomagillii]] Kevään yöt niin valoisat [[1980]]
* Lávllo vizár biellocizáš [[1976]]
* Ádjaga silbasuonat [[1981]]
* Ruoktu váimmus [[1985]] : dárogillii Vidderna inom mig [[1987]]
* Vindens veier [[1990]]
* Trekways of the wind [[1994]]
* Ich bin des windigen Berges Kind [[1985]]
* Beaivi áhčážan [[1988]] : dárogillii Solen, min far [[1990]], suomagillii Aurinko, isäni [[1992]], Fadir min, solin [[1992]]
* Nu guhkkin dat mii lahka : dárogillii Så fjernt det naere [[1994]]
* Jus gaccebiehtár bohkosivččii [[1996]]
* Girddán, seivvodan [[1999]]
* Eanni, eannážan [[2001]]

Girji Beaivi áhčážan lea gohčoduvvon main [[sámit|sámiid]] albmolaš eposin. Girjji namma čujuhage sámiid dološ myhtii, mas sámit govvejuvvojit beaivvi mánáin. Girjái Áillohaš lea čohkken historjjálaš govaid sámiin birra máilmmi. Girji vuittii [[Davviriikkat|Davviriikkaid]] ráđi girjjálašvuođabálkkašumi jagis [[1991]].

Áillohaš lea doaimmahan girjji Don čánat mu alccesat [[1992]], mas lea teavsttat maid [[Paulus Utsi]] lea čállán.

=== Musihkka ===
* Musihkka filbmii [[Ofelaš]] [[1987]]

== Gáldut: ==

* [http://spesialbiblioteket.no/artikkel.aspx?MId1=1097&AId=1952&Back=1&sprak=samisk Aili keskitalo SD presideantta Lásságámme rahpansárdni]


[[Category:Sámi girječállit|Valkeapää, Nils-Aslak]]
[[Category:Sámi dáiddarat|Valkeapää, Nils-Aslak]]
[[Category:Sápmelaš musihkkárat|Valkeapää, Nils-Aslak]]

[[ar:نيلس أسلك فالكيابا]]
[[ca:Nils-Aslak Valkeapää]]
[[de:Nils-Aslak Valkeapää]]
[[en:Nils-Aslak Valkeapää]]
[[es:Nils-Aslak Valkeapää]]
[[et:Nils-Aslak Valkeapää]]
[[eu:Nils-Aslak Valkeapää]]
[[fi:Nils-Aslak Valkeapää]]
[[fr:Nils-Aslak Valkeapää]]
[[hu:Nils-Aslak Valkeapää]]
[[it:Nils-Aslak Valkeapää]]
[[ja:ニルス＝アスラク・ヴァルケアパー]]
[[li:Nils-Aslak Valkeapää]]
[[nn:Nils-Aslak Valkeapää]]
[[no:Nils-Aslak Valkeapää]]
[[sv:Nils-Aslak Valkeapää]]
