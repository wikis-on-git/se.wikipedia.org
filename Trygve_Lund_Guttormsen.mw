'''Trygve Lund Guttormsen''' (riegádan suoidnemánu 20. beaivvi 1933:s) lea guovddáš sámi govvadáiddár ja guovllupolitihkar ásahuvvon [[Máze|Mázes]] [[Guovdageainnu suohkan|Guovdageainnu suohkanis]], [[Finnmárku|Finnmárkkus]]. Trygve Lund Guttormsen lei okta dain gii álggahii dan gulustuvvon [[Máze joavku|Máze-joavkku]], mii ovddastii ođđajurddašeami ja internašunaliserema sámi dáidaga dáfus. Guttormsen lea iešoahppan govvadáiddár.
Guttormsen lea leamašan guovddáš jođihanolmmoš dan organiserejuvvon, sámi dáiddaeallimis, ja lea odne gudnemiellahttu  <ref name="Kunstnerregister">[http://www.samiskkunstnersenter.no/default.asp?cmd=120 Samisk kunstnerforbund], kunstnerregister.</ref> [[Sámi dáiddárguovddáš|Sámi dáiddárguovddážis]] (Samisk kunstnerforbund). Guttormsen lei muđui maid guovddáš olmmoš daid sámi vuostehágus Áltá-riidduid vuolde. 

==Biografiija==
Trygve Lund Guttormsen bajásšattai [[Gáivuotna|Gáivuonas]] [[Áltá|Álttás]]. Son ja su bearaš evakuerejedje soađi áigge álggos Moai, ja loahpas Nesoddenii, gos sii orro gitta 1948 rádjai. Guttormsen váccii álggos álbmotallaskuvllas, ja de reálaskuvllas ja gymnásas Álttás, ja das maŋŋel vel Risttalaš Gymnásaumas Oslos. Son álggii bargat sadjásašoahpaheaddjin Álttás 1957-1958:s, gos son maid maŋŋel čađahii oahpaheaddjiskuvlla ja eksámena válddii 1961:s.<ref name="Kulturnett: Trygve Lund Guttormsen">[http://www.kulturnett.no/kunstner_og_artister/kunstner_og_artister.jsp?id=T12274077&pageid=5 Kulturnett], Trygve Lund Guttormsen.</ref> 
Trygve Lund Guttormsen lei rektor Máze skuvllas 12 jagi, ja lea maid leamašan Guovdageainnu suohkanstivrras oktiibuot 20 jagi. Trygve Lund Guttormsen lei guovddáš miellahttu Máze-joavkkus, geat dolle báikki Máze boares skuvlainternáhtas. Dát vistti lea dál guosseateliera Sámi dáiddárguovddáža vuolde. 

==Čujuhusat==
{{reflist}}

[[Category:Dáiddárat]]
