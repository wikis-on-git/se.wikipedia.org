Johtti Sápmelaččat rs lea Eanodahkii jagi 1969 vuođđuduvvon sámesearvi. Álolaš-, doarjja- ja gearddelahtut leat oktiibuot su 165.
 
Searvvi logo lea plánen Oula Näkkäläjärvi, ja dat govvida golbmanuppelohkái čoarvegiela. Sámiid dološ árbevieru mielde jagis leat golbmanuppelohkái mánu. Searvvi guhkesáigasáš čálli ja ruhtadoalli Nils-Henrik Valkeapää sárggui logo dihtoriin digitála hámiin.
 
Johtti Sápmelaččat rs lea jagiid mielde doaibman aktiivvalaččat gielddapolitihkas. Searvvi lahtut leat maid doaibman [http://samediggi.fi/ Suoma sámediggi] lahttun.

Jagi 2007 rahppojuvvoje Duottar-Sámi luondduguovddáš Skierris Meahccerađđehusa ja Sámemusea Siidda ođđa čájáhusat. Váldočájáhusa  "[http://luontoon.fi/page.asp?Section=4456&Item=14096 Vuovjjuš - Kulkijat]"  johttisápmelaš kultuvrra ja historjjá govvidan oasi čálii Nils-Henrik Valkeapää.

Johtti Sápmelaččat rs ortnii vuosttaš geardde  Márjjábeaivve doaluid Heahtás jagis 1971. Loga lasi Márjjábeaivviid birra: [http://www.marjjabeaivvit.fi www.marjjabeaivvit.fi]
