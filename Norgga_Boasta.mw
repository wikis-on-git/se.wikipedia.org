'''Norgga Boasta AS''' (''Posten Norge AS'') lea fitnodat mii eaiggáduvvo [[Norga|norgga]] stádas ja mas lea ovddasvástádus Norgga boastajohtui. Fitnodat doaimmaha maiddái dávvirjođu ja eará. Boasta lea okta Norgga stuorámus fitnodagain, mii doaimmahuvvo miehta riikka. Norgga Boasta lea okta Norgga boarráseamos ja stuorimus fitnodat maid stáda eaiggáda, ja maid [[Christian IV]] álggahii [[1647]]:s.

Fitnodat jođihii 2006:s oktiibuot 23,7 miljárdda [[Norgga ruvdno|ruvnno]] ovddas. Doaimmahussii gullet sullii 23 000 jahkebarggu, dás 10 000 boastaolbmo ja vuoddji.

Boasta bargá leveránssaiguin ja fállá maid elektrovnnalaš bálvalusaid. Boasta hálddaša sihke priváhta olbmuid ja fitnodagaid. Váldoguovlu lea [[Davviriikat]], muhto sáhttá ovttasbargiiguin fállat bálvalusaid miehta máilmmi.

Dag Mejdell lea leamašan fitnodathoavda Boasttas ođđajagimánu 16. beaivvi 2006 rájes, ja Arvid Moss lea leamašan stivrajođiheaddji geassemánu 17. beaivvi 2002 rájes.

Oktan fitnodagaiguin CityMailain ja CityMail Danmarkain juohká Norgga Boasta reivviid 5,3 millijovnna viesuide [[Skandinávia|Skandinávias]], ja lea dat davviriikkalaš boastafitnodat mii oláha eanemus miellahtuide. Boasta lea maid oastán unnit fitnodagaid dego NorCargo ja Box, mat oktan CityMailain dál gohčoduvvojit namain Bring.
