'''Sigbjørn Skåden''' (riegádan ođđajagimánu 4. beaivvi 1976:s [[Romsa|Romssas]]) lea [[sámi girječálli]] ja guovddáš olmmoš davvinorgga kulturbirrasis. Go son lei njeallje jahkásaš fárrii su bearaš dan eatni (Asbjørg Skåden) ruovttubáikái – unna gilážii Planterhaugai [[Skánit|Skánihis]]. Odne son orru Romssas.

Son lei mielde ásaheame nuoraidsearvvi Stuornjárgga Sámenuorak, mii 1999:s álggahii [[Márkomeanu|Márkomeannu]] – sámi kultuvra- musihkkafestivála mii dollojuvvo gaskkal Skániid gieldda Romssas ja [[Evenášši|Evenášši gieldda]] [[Nordlánda|Nordlánddas]] ja mii bargá ovddidit sámi kultuvrra.

Skåden lea lohkan girjjálašvuođa ja sus lea váldofága girjjálašvuođadieđus Romssa Universitehtas. Sus lea maid mastergráda Británnia girjjálašvuođas Yorka Universitehtas (University of York). 2003:s lei Sigbjørn Skåden redaktevra dan sámi nuoraidantologiijas “Riimiin rámiin” man ulbmil lei ovddidit nuorra, duordnasámi jienaid ja sin movttiidahttit čállit.
2004:s son debuterii girječálliin dainna epihkalaš muitalangirjjálašvuođadivttain Skuovvadeddjiid gonagas mii almmuhuvvui dan unna márkosámi lágádusas Skaniid girjie Evenášis. Dáhpáhus lea vižžon ovtta sámi gilážis Ofoten-guovllus soahtegaskaáiggis. Dikta lea baserejuvvon dan agalaš juvdda-myhtas. Myhta gávdno máŋgga hámis ja girji sárgu sámi paralleallaid. Jusup, girjji váldoolmmoš, lea nuorra, sámi dievdu gollán sieluin, agálaš mátkkošteamis iežas olbmuid gurpmiin olggiid nalde. 2005:s lei son Jagaš nuorra artistta Riddu Riđus gos son ovdanbuvttii ovtta dramatiserejuvvon bihtá dán divtta vuođul. 2007:s lei son prologagirječálli ”Festspillene i Nord-Norge” ovddas. 2007:s almmuhuvvui dárogillii dat girji, Skomakerens konge, maid son ieš ođđasit hutkkai. Seamma jagi nominerejuvvui Skuovvadeaddjiid gonagas Davviguovllu ráđi girječállinbálkkašupmái (Nordisk råds litteraturpris).
Skábmamánu 2009:s almmuhii Skaniid girjie su nuppi lyrihka-barggu Prekariáhta lávlla. Dás mii čuovvut dan sámi bára Debbie ja Ian’a. Girji lea juhkkon golmma oassái: okta oassi sudnuide goabbáige, ja goalmmát oassi sudnuide fárrolagaid.



[[no:Sigbjørn Skåden]]
