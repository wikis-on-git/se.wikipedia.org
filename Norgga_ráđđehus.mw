[[File:Jens Stoltenbergs 2nd Cabinet.jpg|thumb|Jens Stoltenberga nubbi ráđđehus]]

'''Norgga ráđđehus''' lea riikka doaimmaheaddji váldi. Lea [[Norgga stáhtaministtar|stáhtaministtar]] gii jođiha ráđđehusa ja sus leat [[stáhtaráđđi|stáhtaráđit]] maid [[Norgga gonagas|gonagas]] nammada. Dan rájes go [[parlamentarisma]] ásahuvvui 1884:s, lea ráđđehus leamaš [[Stuoradiggi|Stuoradikki]] luohttámuša duohken. Dálá ráđđehus lea [[Jens Stoltenberga nubbi ráđđehus]] ja das leat mielde [[Bargiidbellodat]] (Bb), [[Sosialisttalaš Gurutbellodat]] (SG) ja [[Guovddášbellodat]] (Bb).

Stáhtaministtar ja stáhtaráđit leat [[stáhtaráđi]] miellahtut. Go ráđđehus ovttas dahká mearrádusaid, de lea almmolaččat stáhtaráđđečoahkkin [[Gonagas stáhtaráđis|Gonagasa]] jođiheami vuolde mii dahká dan. Stáhtaráđđečoahkkin dollojuvvo dábálaččat juohke bearjadaga [[Gonagaslaš šloahtta|šloahtas]] [[Oslo]]s. 

''Ráđđehus''-sátni geavahuvvo beaivválaččat guovtteládje; go olles ráđđehus lea čoahkis Gonagasa jođiheami vuolde stáhtaráđđečoahkkimis, ja go olles ráđđehus lea čoahkis stáhtaministara jođiheami vuolde ráđđehuskonferánssas. Ráđđehus sáhttá rievdat ráđđehusáigodagas jus stáhtaráđit lotnahuvvet dahje jus lonuhit departemeantta. Dattetge rehkenastojuvvo ráđđehus seamman nu guhká go stáhtaministtar čohkká. 

Dálá johtalusministtar lea [[Liv Signe Navarsete]] (Gb), stáhtaministtar lea [[Jens Stoltenberg]] (Bb) ja ruhtadanministtar lea [[Sigbjørn Johnsen]] (Bb).

Ráđđehusa sámepolitihka vuođđun lea dat ahte Norgga stáhta lea vuođđuduvvon guovtti álbmoga, dáččaid ja sápmelaččaid, guovlluide ja ahte goappašat álbmogiin lea seamma vuoigatvuohta ja gáibidanriekti beassat ovddidit iežaset kultuvrra ja giela.

== Liŋkkat ==
*[http://rađđehus.no/ Ráđđehusa neahttasiidu]

[[Category:Norgga politihkka]]
[[sv:Norges regering]]
[[nn:Regjeringa i Noreg]]
[[no:Norges regjering]]
