'''Álgobávkkeheapmi''' lei dáhpáhus, mas álgobávkkeheapmeteoriija mielde dálá máilmmiávus riegádii. Álgobávkkeheapmeteoriija lea stáđásman [[kosmologiija]] teoriijan. Dan duvdet máŋggat áiccastagat, mat leat dahkkon ja sihkkaraston nu, ahte dat eai leat nuppiideasetguin sorjavaččat. Dáid áiccastagaid ii máŋgasiid mielas sáhte čilget álgobávkkeheapmeteoriija haga. Teoriija mielde máilmmiávus riegádii hui divttis ja báhkka dilis sullii 13,7 miljárdda jagi (13,7 [[Ga (áigi)|Ga]]) dassái ja lea dan rájes viidon oppa áigge.

Lea fuomášuvvon, ahte galaksat gáidet Eatnamis dađe johtilabbot, mađe guhkkelabbos dat leat. Dát prinsihppa gohčoduvvo Hubble láhkan. Go dát áiccastat ovttastuvvo nu gohčoduvvon kopernikánalaš vuođđojurdagii, man mielde man beare guovllus máilmmiávvosa dahkkon áiccastagat livčče seammá, lea vejolaš árvvoštallat, ahte ieš gomuvuohta viidu. Go viiduma čuovvut teorehtalaččat áiggis maŋosguvlui, gártat navdosii, man mielde álggus lea leamašan hui divttis ja báhkka dilli. Dát báhkka álgodilli lea olles teoriija váldopremissa.

Dutkamušain áicon geahppa álgoávdnasiid relatiiva vallji vástida álgobávkkeheami váimmussyntesa einnoštusaid. Álgobávkkeheapmeteoriija einnošta maiddái olles máilmmiávvosa deavdi geahnohis mikrobárrosuonjardeami dahjege nu daddjon kosmalaš duogášsuonjardeami leahkima. Go duogášsuonjardeapmi sihkkarastojuvvui jagis 1964, álgobávkkeheapmi dohkkehuvvui buoremus máilmmiávvosa álgovuolgaga ja gárggiideami govvideaddji teoriijan.

Kosmologiija vuođđoteoriija, almmolaš relativitehtateoriija, govvida máilmmiávvosa dušše juogo nu, ahte dat viidu dahje gáržu. Fridman-Lemaître-Robertson-Walker metrihkka -nammasaš Einstein giedderehkenastimiid čoavddus lea álgobávkkeheami teorehtalaš vuođđun.

== Historjá ==

Álgobávkkeheapmeteoriija gárggiideami vuođđun leat sihke máilmmeávvosis dahkkon eksperimentála áiccastagat ja teorehtalaš seassamat. Vesto Slipher mihtidii vuosttas háve jagis 1912 ”spirálanásteskoattu” ruksesspektrasirdáseami ja áiccai farga, ahte measta buot sulastahtti čuozáhagat gáidet Eatnanspáppas. Son ii goittotge ipmirdan iežas áiccastaga kosmologalaš mearkkašumi. Seamma áigge digaštalle garrasit das, ledjego dát ”spirálanásteskoattut” iešalddis sullot (eaŋg. island universes), mat leat min Lodderáidalasa olggobealde. Dálá dieđu mielde dát čuozáhagat leatge bonjugalaksat eaige násteskoattut.

Albert Einstein almmolaš relativitehtateoriija lea álgobávkkeheapmeteoriija teorehtalaš seassama vuolggasadji, danin go dan giedderehkenastimiid bohtosiin oktage ii buktán bissovaš máilmmeávvosa. Danin go čovdosat eai vástidan dalá oainnuid, Einstein lasihii minstariiddis nu gohčoduvvon kosmologalaš konstántta, man bokte Einstein lihkostuvai čoavdit rehkenastimiid nu, ahte dat vástidedje dalá oainnuid. Aleksandr Fridman jotkkii jagis 1922 giedderehkenastimiin Fridman rehkenastimiid, mat čujuhedje, ahte máilmmiávus sáhttá viidut.

Go Edwin Hubble mihtidii man guhkkin lagamus ”bonjunásteskoaddu” lea jagis 1924, boađus duođaštii, ahte dát čuozáhagat duođaige leat Lodderáidalasas sierra galaksat. Go George Lemaître jotkkii iehčanassii Friedman rehkenastimiid jagis 1927, son einnoštii, ahte sivvan ”násteskoattuid” gáidamii lei máilmmiávvosa viidun. Lemaître manai vel guhkkelabbui jagis 1931 go son evttohii, ahte máilmmiávus lea álgán oktageardánis ”álgoatomas”. Evttohus muittuhii árra sivdnidanmuitalusaid, main máilmmiávus lei riegádan kosmalaš manis.

Jagi 1924 rájes Hubble gárgii maŋŋálas mátkegaskka meroštallanvugiid, maid vuođul gárgejuvvojedje maŋŋelis kosmalaš distánsaráidalasat (eaŋg. Cosmic distance ladder). Dáid Mount Wilson observatoriijas dahkkon dutkamušaid dihte son sáhtii árvvoštallat mátkegaskkaid daid galaksaidda, maid ruksesspektrasirdásemiid Slipher lei mihtidan. Hubble fuomášii jagis 1929 korrelašuvnna mátkkegáskka ja gáidanleavttu gaskkas, man dovdat dán áigge Hubble láhkan. Lemaître lei gal juo čujuhan, ahte dát lea vuordimis, juos kosmologalaš prinsihppa doallá deaivása.

1930-logus Hubble áiccastagaid čilgehussan evttohuvvojedje máŋggat mállet, mat rehkenastojuvvojit dán áigge eahpestandardan. Dáidda gulle earret eará Milne málle, nu gohčoduvvon syklalaš buotvuođa málle, man Richard Tolman bealuštii, ja Fritz Zwicky váiban čuovga -hypotesa.

Nuppi máilmmesoađi maŋŋá ledje báhcán guokte teoriija. Nubbi lei bissovaš dili teoriija, man ledje gárgen Fred Hoyle joavku. Dan mielde máilmmiávvosa viiduma oktavuođas dan sadjái šaddá oppa áigge ođđa ávnnas ja nuba máilmmiávus lea sullii seammalágan man beare áiggi bottus. Nubbi teoriija lei Lemaître álgobávkkeheapmeteoriija, man gárgii ja bealuštii álgobávkkeheami váimmussyntesa ovdanbukti, George Gamov.

Gamov bargoskihpárat Ralph Alpher ja Robert Herman einnošteigga kosmalaš duogášsuonjardeami jagis 1948. Lemaître teoriija vuostálastán Hoyle attii olles albmanussii dan dálá eaŋgasgielat nama go čujuhii dasa radiosáddagis sarkastalaččat ”stuorra bávkkeheami idean” (eaŋg. ”this big bang idea”).

Goappáge teoriijas ledje oanehaš áigge seamma olu guottiheaddjit, muhto loahpa loahpas áiccastagaid dihte álgobávkkeheapmi dohkkehuvvui. Kosmalaš duogášsuonjardeami gávdnon jagis 1964 dáhkidii álgobávkkeheapmái sajádaga buoremus teoriijan máilmmiávvosa álguovuolgagis ja gárggiideamis.

Standardamálles ledje goittotge máŋggat čuolmmat ja 1981 Alan Guth evttohii daid čoavddusin inflašuvdnateoriija. Andrei Linde ja Andreas Albrecht guovttos Paul Steinhardtiin hábmejedje teoriija iehčanasat dan dálá hápmái. Vaikko inflašuvnna dárkilis partihkkalfysihkalaš mekanismma eai dovdda, dat lea dohkkehuvvon nu gohčoduvvon kosmologiija standardamálle oassin, danin go juo dan vuođđoprinsihppa buktá moanaid einnoštusaid, maid lea sáhttán duođaštit áiccastagain. 1990-logu loahpa rájes álgobávkkeheami kosmologiija lea ovdánan guhkes lávkkiin go teleskohpat leat ovdánan teknihkalaččat ja satellihtat, dego COBE, Hubble ja WMAP

[[af:Oerknal]]
[[ar:الانفجار العظيم]]
[[an:Big Bang]]
[[ast:Teoría del Big Bang]]
[[az:Böyük partlayış]]
[[id:Ledakan Dahsyat]]
[[ms:Letupan Besar]]
[[bn:মহা বিস্ফোরণ তত্ত্ব]]
[[zh-min-nan:Toā-phek-le̍k]]
[[jv:Big Bang]]
[[su:Big Bang]]
[[be:Вялікі выбух]]
[[be-x-old:Вялікі выбух]]
[[bs:Veliki prasak]]
[[bg:Теория на Големия взрив]]
[[ca:Big Bang]]
[[cv:Пысăк сирпĕнӳ]]
[[cs:Velký třesk]]
[[cy:Damcaniaeth y Glec Fawr]]
[[da:Big Bang]]
[[de:Urknall]]
[[et:Suur Pauk]]
[[el:Μεγάλη έκρηξη]]
[[en:Big Bang]]
[[es:Teoría del Big Bang]]
[[eo:Praeksplodo]]
[[eu:Big Bang]]
[[fa:مهبانگ]]
[[fr:Big Bang]]
[[ga:Ollphléasc]]
[[gl:Big Bang]]
[[ko:빅뱅]]
[[hy:Մեծ Պայթյուն]]
[[hi:बिग बैंग सिद्धांत]]
[[hr:Veliki prasak]]
[[ia:Big Bang]]
[[is:Miklihvellur]]
[[it:Big Bang]]
[[he:המפץ הגדול]]
[[ka:დიდი აფეთქების თეორია]]
[[ht:Teyori big-bang]]
[[la:Fragor Maximus]]
[[lv:Lielais sprādziens]]
[[lb:Urknall]]
[[lt:Didysis sprogimas]]
[[hu:Ősrobbanás]]
[[mk:Биг бенг]]
[[ml:മഹാവിസ്ഫോടനം]]
[[krc:Уллу атылыу]]
[[mr:महास्फोट]]
[[arz:بيج بانج]]
[[mwl:Big Bang]]
[[mn:Их Тэсрэлт]]
[[nl:Oerknal]]
[[new:बिग ब्याङ्ग]]
[[ja:ビッグバン]]
[[no:Big Bang]]
[[nn:Big Bang]]
[[nrm:Grand Pataflias]]
[[oc:Big Bang]]
[[pnb:بگ بینگ]]
[[nds:Oorknall]]
[[pl:Wielki Wybuch]]
[[pt:Big Bang]]
[[ro:Big Bang]]
[[qu:Hatun t'uqyay]]
[[ru:Большой взрыв]]
[[sq:Big Bang]]
[[scn:Big Bang]]
[[simple:Big Bang]]
[[sk:Veľký tresk]]
[[sl:Prapok]]
[[sr:Велики прасак]]
[[sh:Veliki prasak]]
[[fi:Alkuräjähdys]]
[[sv:Big Bang]]
[[tl:Malaking Pagsabog]]
[[ta:பெரு வெடிப்புக் கோட்பாடு]]
[[te:మహా విస్ఫోటం]]
[[th:บิกแบง]]
[[vi:Vụ Nổ Lớn]]
[[tr:Büyük Patlama]]
[[tk:Uly partlama]]
[[uk:Великий вибух]]
[[ur:انفجار عظیم]]
[[vec:Big Bang]]
[[fiu-vro:Maru Mats]]
[[zh-classical:大霹靂]]
[[war:Dako nga pagbuto]]
[[yi:ביג בענג]]
[[zh-yue:宇宙大爆炸]]
[[bat-smg:Dėdlīsės spruogėms]]
[[zh:大爆炸]]
