'''Skuvla''' ([[greikkagiella|greikkagiela]] ''σχολή'', ''skholē'') lea almmolaš dahje priváhtta ásahus dahje oahppobáiki, gos oahpahuvvojit iešguđetlágan fágat dahje oahppoávdnasat, mat addet mánáide ja nuoraide dieđuid ja máhtuid, mat leat vuođđun joatkkaoahpuide ja bargoeallimii.

Oahpahus dáhpáhuvvá ovttasbargun mas okta dahje eanet oahppaheaddjit oahpahit ohppiid dahje studeanttaid joavkkuin, mat gohčoduvvojit luohkkán dahje klássan.

Máŋgga riikkas mánát leat geatnegahtton vázzit skuvlla muhtun jagi bajásšattadettiin. Skuvlageatnegasvuohta álgá dábálaččat guđa- (omd. [[Norga|Norggas]]) dahje čiežajahkásažžan (omd. [[Suopma|Suomas]] ja [[Ruoŧŧa|Ruoŧas]]) ja nohká sullii 16 jagi agis. Nie lea maiddái Davviriikkain, gos diekkár bággolaš skuvla gohčoduvvo vuođđoskuvlan.
