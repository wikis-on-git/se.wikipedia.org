'''Guovddášbellodat''', '''Gb''' ({{g-no|Senterpartiet, Sp}}) lea [[Norga|Norgga]] registrerejuvvon politihkalaš [[bellodat]] mas lea vuođđu norgga vuođđoealáhus, vuosttažettiin boanda- ja guollelihkastemiide. Bellodat álggahuvvui riikačoahkkimis Norgga Boandalágas (Norges Bondelag) 1920:s, dalle lei namma ''”Bondepartiet”'' (B) ja lei nubbi luohkábellodat Norggas [[Bargiidbellodat|Bargiidbellodaga]] maŋŋel.  Bellodat heaittihii oktavuođaid boandalihkahussii 1922:s, ja 1959:s bellodat rievdadii nama Guovddášbellodahkan.
Guovddášbellodat lea [[skábmamánnu 2005|skábmamánu 2005]] rájes leamašan ráđđehusas oktan [[Gurutbellodat|Gurutbellodagain]] ja Bargiidbellodagain dan ruksesruoná [[ráđđehus]]as. Ovddit háve go Guovddášbellodat lei ráđđehusas, dat lei oktan [[Risttalaš Álbmotbellodat|Risttalaš Álbmotbellodagain]] ja Gurutbellodagain Guovddášráđđehusas. Dat lei dat vuosttaš ráđđehus norgga historjjás mii šattai guođđit ráđđehusa go vásihedje stuora vuostehágu Stuoradikkis ovtta birasášši dihte.

Maŋŋel go [[Åslaug Haga]] heittii dearvvašvuođa gežiid dihte [[Geassemánu 19.|geassemánu 19.]] beaivvi 2008:s, doaimmai [[Lars Peder Brekk]] bellodatjođiheaddjin. [[Liv Signe Navarsete]] válljejuvvui ođđa bellodatjođiheaddjin [[Čakčamánnu 12.|čakčamánu 12. beaivvi]] 2008:s. Riikačoahkkimis Stjørdalas 2011:s válljejuvvui Navarsete fas bellodatjođiheaddjin, ja Ola Borten Mie šattai 1. nubbinjođiheaddjin.

Guovddášbellodaga nuoraidorganisašuvnna namma lea ”Senterungdommen”, ja bellodaga aviissa namma ges ”Sentrum”. Bellodaga nissonjoavkku namma lea ”Senterkvinnene” ja bellodagas lea sierra Sámepolitihkalaš ráđđi.

[[Category:Norgga bellodagat]]

[[bg:Партия на центъра (Норвегия)]]
[[ca:Partit de Centre (Noruega)]]
[[da:Senterpartiet]]
[[de:Senterpartiet]]
[[en:Centre Party (Norway)]]
[[eo:Centra Partio (Norvegio)]]
[[es:Partido de Centro (Noruega)]]
[[et:Keskpartei (Norra)]]
[[eu:Zentroko Alderdia (Norvegia)]]
[[fi:Keskustapuolue (Norja)]]
[[fr:Parti du centre (Norvège)]]
[[it:Partito di Centro (Norvegia)]]
[[ja:中央党 (ノルウェー)]]
[[nds:Senterpartiet]]
[[nl:Senterpartiet]]
[[nn:Senterpartiet]]
[[no:Senterpartiet]]
[[pl:Senterpartiet]]
[[ru:Партия Центра (Норвегия)]]
[[sv:Senterpartiet]]
