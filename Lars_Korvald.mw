'''Lars Korvald''' (riegádan [[cuoŋománu 29.|29. beaivvi cuoŋománus]] [[1916]]:s [[Mjøndalen]]is, jápmán [[suoidnemánu 4.|4. beaivvi suoidnemánus]] [[2004]]:s Mjøndalenis) eret Vuolit Eikeris [[Buskerud|Buskerudas]] lei norgga [[politihkar]] [[Risttalaš Álbmotbellodat|Risttalaš Álbmotbellodagas]]. Son lei [[stuoradiggeovddasteaddji]], [[stáhtaministtar]], [[bellodatovdaolmmoš]] ja [[parlamenttalaš jođiheaddji]]. Son loahpahii iežas fidnokarrieara fylkkamánnin Østfoldas.

==Biografiija==
Korvald lei oahppan siviilaagronoma, ja oaččui oahpaheaddjibarggu 1943:s dan risttalaš Tomb eanandoalloskuvllas (Tomb jordbruksskole) mii lei Rådes Østfoldas. Áigodagas 1948:s 1952 rádjái son barggai hoavdakonsuleantan ”Norske Jordbruksklubber:is” (dála 4H Norge). 1952 rájes son lei rektor Tomb eanandoalloskuvllas. Son ii lean ovdal leamašan politihkalaččat aktiivvalaš go 1961:s nominerejuvvui vuosttaš sadjái Østfolda Risttalaš Álbmotbellodaga listui.  Dušše njeallje jagi maŋŋel šattai son RáB parlameanttalaš jođiheaddjin, ja logi jagi maŋŋel ges stádaministtarin.

Son lei Risttalaš Álbmotbellodaga vuosttaš stádaministtar dalle go jođihii guovddášráđđehusa (RáB, Gb ja G) golggotmánu 18. beaivvi 1972:s gitta golggotmánu 16. beaivvi 1973:a rádjái. Son lei maid ovdaolmmoš Risttalaš Álbmotbellodagas 1967-75 ja 1977-79, stuoradiggeáirras Østfolda ovddas 1961-81 ja lágadiggepresideantta 1969-72. Korvald lei Risttalaš Álbmotbellodaga parlameanttalaš jođiheaddji jagiin 1965-72 ja 1973-81.

Korvalda ráđđehusa ovddemuš barggut šadde šiehtadallamat gávpešiehtadeami birra EF:ai go ohcamuš norgga miellahttuvuođa birra ii lihkostuvvan 1972:s. Crotale-ášši oktavuođas Korvalda ráđđehus bisui vaikko Bargiidbellodat ovddidii eahpeluohttámuš-evttohusa geassemánu 1973:s, ja vaikko VG moadde beaivvi dan evttohusa ovdal čálii ovdasiidui ahte ”Korvald-ráđđehusa beaivvit leat lohkkon”.
Dat lei Korvald gii 1972:s loktii Kjell Magne Bondevika, gii lei dalle 25 jahkasaš, riikapolitihkalaš arenai go vieččai su sisa stádačállin stádaministara kantuvrii.
Maŋŋel go Korvalda politihkalaš karrieara nogai, válljejuvvui son Fylkkamánnin Østfoldas (1981:s 1986:a rádjái).

Korvald jámii moadde vahkku maŋŋel iežas eamida, Ruth Aarny Korvald (riegádan Ruth Aarny Borgersen, suoidnemánu 2. beaivvi 1915). Soai náitaleigga 1943:s. Son hávdáduvvui Bragenes girkus Drammenis suoidnemánu 12. beaivvi, gistu dolvo dasto Nedre Eiker girkogárdái. Ráđđehus mearridii ahte su hávdádeami galggai stáda gokčat ruđalaččat.  


[[Category:Norgga stáhtaministarat]]
[[Category:Riegádeamit 1916]]
[[Category:Jápmimat 2004]]

[[an:Lars Korvald]]
[[ar:لارس كورفالد]]
[[da:Lars Korvald]]
[[de:Lars Korvald]]
[[en:Lars Korvald]]
[[es:Lars Korvald]]
[[fi:Lars Korvald]]
[[fr:Lars Korvald]]
[[io:Lars Korvald]]
[[ja:ラーシュ・コルヴァール]]
[[nl:Lars Korvald]]
[[nn:Lars Korvald]]
[[no:Lars Korvald]]
[[oc:Lars Korvald]]
[[pl:Lars Korvald]]
[[pt:Lars Korvald]]
[[ru:Корвальд, Ларс]]
[[sv:Lars Korvald]]
[[sw:Lars Korvald]]
[[zh:拉尔斯·科瓦尔]]
