[[File:Riddu Riđđu.jpg|thumb|Riddu Riđđu festivála 2007:s]]
[[File:Riddu Riđđu (5).jpg|thumb]]

'''Riddu Riđđu Festivála''' lea jahkásaš [[Musihkkafestivála|musihkka-]] ja -kulturfestivála mii lágiduvvo [[Gáivuotna|Gáivuonas]] [[Davvi-Romsa|Davvi-Romssas]]. 2009:s rádjái lei Riddu Riđđu Searvi mii lágidii festivála, ja festivála ulbmil lea čalmmustahttit, hástalit ja ovddidit [[sápmelaččat|sápmelaččaid]] ja eará [[álgoálbmogat|álgoálbmogiid]] kultuvrra ja identitehta. Dát festivála ii čohkke dušše davvi-norgalaččaid, maiddái álgoálbmogat miehtá máilmmi bohtet juohke jagi dán festiválii. 

Festivála lágiduvvui 19. geardde [[2010|2010:s]]. Festiválaprográmmas leat konsearttat, teáhterat, seminárat, kurssat, mánáidfestivála, čájáhusat ja nuoraidleaira. 2009:s oaččui festivála guovddáš-stáhtusa ja 1.500.000 ruvdnosaš jahkásaš stáhtadoarjaga [[Kultur- ja girkodepartemeanta|Kultur- ja girkodepartemeanttas]]. Dán oktavuođas rievdaduvvui organisašuvdnamálle 2010:s ja oasussearvi Riddu Riđđu Festivála ásahuvvui 1.1.2010. 

Riddu Riđđu lea Storåsfestivala ustitfestivála. Festiválahoavda lea Ragnhild Dalheim Eriksen ja produseanta lea Christina Hætta. Stivrra jođiha Lene Hansen. Artisttat geat leat čuojahan Riddu Riđus leat earret eará: [[Mari Boine]], [[Ingor Ánte Áilo Gaup]], [[Gåte (band)|Gåte]], [[Wimme Saari]], [[Saikho Namtchylak]], [[Chirgilchin]], [[Adjágas]], [[Huun-Huur-Tu]], [[Transjoik]], [[Anneli Drecker]], [[Karlsøy Prestegaard]], [[Hedningarna]], [[Nils-Aslak Valkeapää]], [[Iver Jåks]], [[Per Ivars Orkester]], [[Hangface]], [[Englebarn]] ja [[Turdus Musicus]]. 

==Liŋkkat==
{{commonscat|Riddu Riđđu}}
* [http://www.riddu.no Ruovttusiidu]
* [http://www.myspace.com/riddu Myspace]

[[en:Riddu Riđđu]]
[[fi:Riddu Riđđu]]
[[nds:Riddu Riđđu]]
[[nn:Riddu Riđđu]]
[[no:Riddu Riđđu]]
[[ru:Ридду Ридду]]
