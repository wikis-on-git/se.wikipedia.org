'''Suovastuhttin''' lea vuohki seailudit bierggu ja guoli. Suovastuhttin dahká ahte biebmu riibá guhkit ja addá mágu. Suovastuhttin lea go heŋge borramuša muorrasuova ovdii oanehit dahje guhkit áiggi. Sáhttá galbmasis dahje lieggasis suovastuhttit. Ovdal go suovastuhttá, de galgá sáltet. Suovastuhttin lea dovddus geađgeáiggi rájes.

==Galbmasis suovastuhttit==
Galbmasis suovastuhttin lea dábáleamis vuohki suovastuhttit sáivaguliid, danne go lea buorre riibadanvuohki. Go suovastuhttá de šaddá borramuššii suodjaleaddji "cuozza" mii goddá baktearaid. Ovttas sohkkariin ja sálttiin dahká dát ahte biebmu riibá máŋga vahkku gállosis. Suovasguolis leat valjit antioksidánttat.
 
==Lieggasis suovastuhttit==
Lieggasis suovastuhttá unna suovastuhttingámmáraččas, suovastuhttinkássas dahje stuorát suovastuhttinrusttegis. Sáhttá buotlágan guliid suovastuhttit lieggasis. Dábáleamos lea suovastuhttit [[dápmot|dápmoha]], [[luossa|luosa]], [[makrealla]] ja [[rávdu|rávddu]]. Guoli galgá sáltet ja ruddet juobe moadde diimmu ovdal ge. Temperatuvra galgá leat 79-100°C. Guolli lea gárvvis 20 - 30 minuhtas.

==Liŋkkat==
* [http://matportalen.no/Saker/1149579060.46 Matportalen.no bierggu ja guoli suovastuhttin]

[[Category:Borramuš]]

[[bar:Selchn]]
[[bg:Опушване]]
[[ca:Fumatge]]
[[cs:Uzení]]
[[de:Räuchern]]
[[en:Smoking (cooking)]]
[[eo:Fumaĵado]]
[[es:Ahumado]]
[[fi:Savustus]]
[[fr:Fumage]]
[[gl:Afumado]]
[[he:עישון מזון]]
[[id:Pengasapan]]
[[is:Reyking]]
[[ja:燻製]]
[[kk:Ыстау]]
[[ko:훈제]]
[[lb:Reez]]
[[lt:Maisto rūkymas]]
[[nl:Roken (voedsel)]]
[[nn:Røyking av mat]]
[[no:Røyking (mat)]]
[[pl:Wędzenie]]
[[pt:Defumação]]
[[ru:Копчение]]
[[sv:Rökning (matlagning)]]
[[tr:Tütsüleme]]
[[zh:熏]]
